⸨cen⸩פרשה יח׃

⸨lang:English⸩⸨sup⸩1⸨/sup⸩ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩⸨sup⸩2⸨/sup⸩ ⸨/lang⸩דַּבֵּר֙ אֶל־בְּנֵ֣י יִשְׂרָאֵ֔ל וְאָֽמַרְתָּ֖ אֲלֵהֶ֑ם אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩3⸨/sup⸩ ⸨/lang⸩כְּמַֽעֲשֵׂ֧ה אֶֽרֶץ־מִצְרַ֛יִם אֲשֶׁ֥ר יְשַׁבְתֶּם־בָּ֖הּ לֹ֣א תַֽעֲשׂ֑וּ וּכְמַֽעֲשֵׂ֣ה אֶֽרֶץ־כְּנַ֡עַן אֲשֶׁ֥ר אֲנִי֩ מֵבִ֨יא אֶתְכֶ֥ם שָׁ֙מָּה֙ לֹ֣א תַֽעֲשׂ֔וּ וּבְחֻקֹּֽתֵיהֶ֖ם לֹ֥א תֵלֵֽכוּ׃
⸨lang:English⸩⸨sup⸩4⸨/sup⸩ ⸨/lang⸩אֶת־מִשְׁפָּטַ֧י תַּֽעֲשׂ֛וּ וְאֶת־חֻקֹּתַ֥י תִּשְׁמְר֖וּ לָלֶ֣כֶת בָּהֶ֑ם אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩5⸨/sup⸩ ⸨/lang⸩וּשְׁמַרְתֶּ֤ם אֶת־חֻקֹּתַי֙ וְאֶת־מִשְׁפָּטַ֔י אֲשֶׁ֥֨ר יַֽעֲשֶׂה אֹתָ֛ם הָֽאָדָ֖ם וָחַ֣י בָּהֶ֑ם אֲנִ֖י יְהֹוָֽה׃

ס

⸨lang:English⸩⸨sup⸩6⸨/sup⸩ ⸨/lang⸩אִ֥ישׁ אִישׁ֙ אֶל־כָּל־שְׁאֵ֣ר בְּשָׂרֹ֔ו לֹ֥א תִקְרְב֖וּ לְגַלֹּ֣ות עֶרְוָ֑ה אֲנִ֖י יְהֹוָֽה׃

ס

⸨lang:English⸩⸨sup⸩7⸨/sup⸩ ⸨/lang⸩עֶרְוַ֥ת אָבִ֛יךָ וְעֶרְוַ֥ת אִמְּךָ֖ לֹ֣א ⸨fix:תְגַלֵּ֑ה⸩תגַלֵּ֑ה⸨/fix⸩ אִמְּךָ֣ הִ֔וא לֹ֥א תְגַלֶּ֖ה עֶרְוָתָֽהּ׃

ס

⸨lang:English⸩⸨sup⸩8⸨/sup⸩ ⸨/lang⸩עֶרְוַ֥ת אֵֽשֶׁת־אָבִ֖יךָ לֹ֣א תְגַלֵּ֑ה עֶרְוַ֥ת אָבִ֖יךָ הִֽוא׃

ס

⸨lang:English⸩⸨sup⸩9⸨/sup⸩ ⸨/lang⸩עֶרְוַ֨ת אֲחֹֽותְךָ֤ בַת־אָבִ֙יךָ֙ אֹ֣ו בַת־אִמֶּ֔ךָ מֹולֶ֣דֶת בַּ֔יִת אֹ֖ו מֹולֶ֣דֶת ח֑וּץ לֹ֥א תְגַלֶּ֖ה עֶרְוָתָֽן׃

ס

⸨lang:English⸩⸨sup⸩10⸨/sup⸩ ⸨/lang⸩עֶרְוַ֤ת בַּת־בִּנְךָ֙ אֹ֣ו בת־בִּתְּךָ֔ לֹ֥א תְגַלֶּ֖ה עֶרְוָתָ֑ן כִּ֥י עֶרְוָֽתְךָ֖ הֵֽנָּה׃

ס

⸨lang:English⸩⸨sup⸩11⸨/sup⸩ ⸨/lang⸩עֶרְוַ֨ת בַּת־אֵ֤שֶׁת אָבִ֙יךָ֙ מֹולֶֽדֶת אָבִ֔יךָ אֲחֹֽותְךָ֖ הִ֑וא לֹ֥א תְגַלֶּ֖ה עֶרְוָתָֽהּ׃

ס

⸨lang:English⸩⸨sup⸩12⸨/sup⸩ ⸨/lang⸩עֶרְוַ֥ת אֲחֹֽות־אָבִ֖יךָ לֹ֣א תְגַלֵּ֑ה שְׁאֵ֥ר אָבִ֖יךָ הִֽוא׃

ס

⸨lang:English⸩⸨sup⸩13⸨/sup⸩ ⸨/lang⸩עֶרְוַ֥ת אֲחֹֽות־אִמְּךָ֖ לֹ֣א תְגַלֵּ֑ה כִּֽי־שְׁאֵ֥ר אִמְּךָ֖ הִֽוא׃

ס

⸨lang:English⸩⸨sup⸩14⸨/sup⸩ ⸨/lang⸩עֶרְוַ֥ת אֲחִֽי־⸨fix:אָבִ֖יךָ⸩אָב֖יךָ⸨/fix⸩ לֹ֣א ⸨fix:תְגַלֵּ֑ה⸩תְגלֵּ֑ה⸨/fix⸩ אֶל־אִשְׁתֹּו֙ לֹ֣א תִקְרַ֔ב דֹּדָֽתְךָ֖ הִֽוא׃

ס

⸨lang:English⸩⸨sup⸩15⸨/sup⸩ ⸨/lang⸩עֶרְוַ֥ת כַּלָּֽתְךָ֖ לֹ֣א תְגַלֵּ֑ה אֵ֤שֶׁת בִּנְךָ֙ הִ֔וא לֹ֥א תְגַלֶּ֖ה ⸨fix:עֶרְוָתָֽהּ⸩עֶרְוָתֽהּ⸨/fix⸩׃

ס

⸨lang:English⸩⸨sup⸩16⸨/sup⸩ ⸨/lang⸩עֶרְוַ֥ת אֵֽשֶׁת־אָחִ֖יךָ לֹ֣א תְגַלֵּ֑ה עֶרְוַ֥ת אָחִ֖יךָ הִֽוא׃

ס

⸨lang:English⸩⸨sup⸩17⸨/sup⸩ ⸨/lang⸩עֶרְוַ֣ת אִשָּׁ֛ה וּבִתָּ֖הּ לֹ֣א תְגַלֵּ֑ה אֶֽת־בַּת־בְּנָ֞הּ וְאֶת־בַּת־בִּתָּ֗הּ לֹ֤א תִקַּח֙ לְגַלֹּ֣ות עֶרְוָתָ֔הּ שַֽׁאֲרָ֥ה הֵ֖נָּה זִמָּ֥ה הִֽוא׃
⸨lang:English⸩⸨sup⸩18⸨/sup⸩ ⸨/lang⸩וְאִשָּׁ֥ה אֶל־אֲחֹתָ֖הּ לֹ֣א תִקָּ֑ח לִצְרֹ֗ר לְגַלֹּ֧ות עֶרְוָתָ֛הּ עָלֶ֖יהָ בְּחַיֶּֽיהָ׃
⸨lang:English⸩⸨sup⸩19⸨/sup⸩ ⸨/lang⸩וְאֶל־אִשָּׁ֖ה בְּנִדַּ֣ת טֻמְאָתָ֑הּ לֹ֣א תִקְרַ֔ב לְגַלֹּ֖ות עֶרְוָתָֽהּ׃
⸨lang:English⸩⸨sup⸩20⸨/sup⸩ ⸨/lang⸩וְאֶל־אֵ֙שֶׁת֙ עֲמִֽיתְךָ֔ לֹֽא־תִתֵּ֥ן שְׁכָבְתְּךָ֖ לְזָ֑רַע לְטָמְאָה־בָֽהּ׃
⸨lang:English⸩⸨sup⸩21⸨/sup⸩ ⸨/lang⸩וּמִֽזַּרְעֲךָ֥ לֹֽא־תִתֵּ֖ן לְהַֽעֲבִ֣יר לַמֹּ֑לֶךְ וְלֹ֧א תְחַלֵּ֛ל אֶת־שֵׁ֥ם אֱלֹהֶ֖יךָ אֲנִ֥י יְהֹוָֽה׃
⸨lang:English⸩⸨sup⸩22⸨/sup⸩ ⸨/lang⸩וְאֶ֗֨ת־זָכָ֔ר לֹ֥א תִשְׁכַּב֖ מִשְׁכְּבֵ֣י אִשָּׁ֑ה תֹּֽועֵבָ֖ה הִֽוא׃
⸨lang:English⸩⸨sup⸩23⸨/sup⸩ ⸨/lang⸩וּבְכָל־בְּהֵמָ֛ה לֹֽא־תִתֵּ֥ן שְׁכָבְתְּךָ֖ לְטָמְאָה־בָ֑הּ וְאִשָּׁ֗ה לֹא־רַֽעֲמֹ֞ד לִפְנֵ֧י בְהֵמָ֛ה לְרִבְעָ֖הּ תֶּ֥בֶל הֽוּא׃
⸨lang:English⸩⸨sup⸩24⸨/sup⸩ ⸨/lang⸩אַל־תִּטַּמְּא֖וּ בְּכָל־אֵ֑לֶּה כִּ֤י בְכָל־אֵ֙לֶּה֙ נִטְמְא֣וּ הַגֹּויִ֔ם אֲשֶׁר־אֲנִ֥י מְשַׁלֵּ֖חַ מִפְּנֵיכֶֽם׃
⸨lang:English⸩⸨sup⸩25⸨/sup⸩ ⸨/lang⸩וַתִּטְמָ֣א הָאָ֔רֶץ וָֽאֶפְקֹ֥ד עֲוֹנָ֖הּ עָלֶ֑יהָ וַתָּקִ֥א הָאָ֖רֶץ אֶת־⸨fix:יֹֽשְׁבֶֽיהָ⸩יֽשְׁבֶֽיהָ⸨/fix⸩׃
⸨lang:English⸩⸨sup⸩26⸨/sup⸩ ⸨/lang⸩וּשְׁמַרְתֶּ֣ם אַתֶּ֗ם אֶת־חֻקֹּתַי֙ וְאֶת־מִשְׁפָּטַ֔י וְלֹ֣א תַֽעֲשׂ֔וּ מִכֹּ֥ל הַתֹּֽועֵבֹ֖ת הָאֵ֑לֶּה הָֽאֶזְרָ֔ח וְהַגֵּ֖ר הַגָּ֥ר בְּתֹֽוכְכֶֽם׃
⸨lang:English⸩⸨sup⸩27⸨/sup⸩ ⸨/lang⸩כִּ֚י אֶת־כָּל־הַתֹּֽועֵבֹ֣ת הָאֵ֔ל עָשׂ֥וּ אַנְשֵֽׁי־הָאָ֖רֶץ אֲשֶׁ֣ר לִפְנֵיכֶ֑ם וַתִּטְמָ֖א הָאָֽרֶץ׃
⸨lang:English⸩⸨sup⸩28⸨/sup⸩ ⸨/lang⸩וְלֹֽא־תָקִ֤יא הָאָ֙רֶץ֙ אֶתְכֶ֔ם בְּטַמַּֽאֲכֶ֖ם אֹתָ֑הּ כַּֽאֲשֶׁ֥ר קָאָ֛ה אֶת־הַגֹּ֖וי אֲשֶׁ֥ר לִפְנֵיכֶֽם׃
⸨lang:English⸩⸨sup⸩29⸨/sup⸩ ⸨/lang⸩כִּ֚י כָּל־אֲשֶׁ֣ר יַֽעֲשֶׂ֔ה מִכֹּ֥ל הַתֹּֽועֵבֹ֖ת הָאֵ֑לֶּה וְנִכְרְת֛וּ הַנְּפָשֹׁ֥ות הָעֹשׂ֖ת מִקֵּ֥רֶב עַמָּֽם׃
⸨lang:English⸩⸨sup⸩30⸨/sup⸩ ⸨/lang⸩וּשְׁמַרְתֶּ֣ם אֶת־מִשְׁמַרְתִּ֗י לְבִלְתִּ֨י עֲשֹׂ֜ות מֵֽחֻקֹּ֤ות הַתֹּֽועֵבֹת֙ אֲשֶׁ֣ר נַֽעֲשׂ֣וּ לִפְנֵיכֶ֔ם וְלֹ֥א תִטַּמְּא֖וּ בָּהֶ֑ם אֲנִ֖י יְהֹוָ֥ה אֱלֹֽהֵיכֶֽם׃

⸨cen⸩פ פ פ ל