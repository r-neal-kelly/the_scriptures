⸨cen⸩פרשה יט׃

⸨lang:English⸩⸨sup⸩1⸨/sup⸩ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩⸨sup⸩2⸨/sup⸩ ⸨/lang⸩דַּבֵּ֞ר אֶל־כָּל־עֲדַ֧ת בְּנֵֽי־יִשְׂרָאֵ֛ל וְאָֽמַרְתָּ֥ אֲלֵהֶ֖ם ⸨fix:קְדֹשִׁ֣ים⸩קְדשִׁ֣ים⸨/fix⸩ תִּֽהְי֑וּ כִּ֣י קָדֹ֔ושׁ אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩3⸨/sup⸩ ⸨/lang⸩אִ֣ישׁ אִמֹּ֤ו וְאָבִיו֙ תִּירָ֔אוּ וְאֶת־שַׁבְּתֹתַ֖י תִּשְׁמֹ֑רוּ אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩4⸨/sup⸩ ⸨/lang⸩אַל־תִּפְנוּ֙ אֶל־הָֽאֱלִילִ֔ם וֵֽאלֹהֵ֨י מַסֵּכָ֔ה לֹ֥א תַֽעֲשׂ֖וּ לָכֶ֑ם אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩5⸨/sup⸩ ⸨/lang⸩וְכִ֧י תִזְבְּח֛וּ זֶ֥בַח שְׁלָמִ֖ים לַֽיהֹוָ֑ה לִרְצֹֽנְכֶ֖ם תִּזְבָּחֻֽהוּ׃
⸨lang:English⸩⸨sup⸩6⸨/sup⸩ ⸨/lang⸩בְּיֹ֧ום זִבְחֲכֶ֛ם יֵֽאָכֵ֖ל וּמִמָּֽחֳרָ֑ת וְהַנֹּותָר֙ עַד־יֹ֣ום הַשְּׁלִישִׁ֔י בָּאֵ֖שׁ יִשָּׂרֵֽף׃
⸨lang:English⸩⸨sup⸩7⸨/sup⸩ ⸨/lang⸩וְאִ֛ם הֵֽאָכֹ֥ל יֵֽאָכֵ֖ל בַּיֹּ֣ום הַשְּׁלִישִׁ֑י פִּגּ֥וּל ה֖וּא לֹ֥א יֵֽרָצֶֽה׃
⸨lang:English⸩⸨sup⸩8⸨/sup⸩ ⸨/lang⸩וְאֹֽכְלָיו֙ עֲוֹנֹ֣ו יִשָּׂ֔א כִּ֛י אֶת־קֹ֥דֶשׁ יְהֹוָה חִלֵּ֑ל וְנִכְרְתָ֛ה הַנֶּ֥פֶשׁ הַהִ֖וא מֵֽעַמֶּֽיהָ׃
⸨lang:English⸩⸨sup⸩9⸨/sup⸩ ⸨/lang⸩וּבְקֻצְרְכֶם֙ אֶת־קְצִ֣יר אַרְצְכֶ֔ם לֹ֧א תְכַלֶּ֛ה פְּאַ֥ת שָֽׂדְךָ֖ לִקְצֹ֑ר וְלֶ֥קֶט קְצִֽירְךָ֖ לֹ֥א תְלַקֵּֽט׃
⸨lang:English⸩⸨sup⸩10⸨/sup⸩ ⸨/lang⸩וְכַרְמְךָ֙ לֹ֣א תְעֹולֵ֔ל וּפֶ֥רֶט כַּרְמְךָ֖ לֹ֣א תְלַקֵּ֑ט לֶֽעָנִ֤י וְלַגֵּר֙ תַּֽעֲ֣זֹב אֹתָ֔ם אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩11⸨/sup⸩ ⸨/lang⸩לֹ֖א תִּגְנֹ֑בוּ וְלֹֽא־תְכַֽחֲשׁ֥וּ וְלֹֽא⸨fix:־⸩־־⸨/fix⸩תְשַׁקְר֖וּ אִ֥ישׁ בַּֽעֲמִיתֹֽו׃
⸨lang:English⸩⸨sup⸩12⸨/sup⸩ ⸨/lang⸩וְלֹֽא־תִשָּֽׁבְע֥וּ בִשְׁמִ֖י לַשָּׁ֑קֶר וְחִלַּלְתָּ֛ אֶת־שֵׁ֥ם אֱלֹהֶ֖יךָ אֲנִ֥י יְהֹוָֽה׃
⸨lang:English⸩⸨sup⸩13⸨/sup⸩ ⸨/lang⸩לֹֽא־תַֽעֲשֹׁ֥ק אֶת־רֵֽעֲךָ֖ וְלֹ֣א תִגְזֹ֑ל לֹֽא־תָלִ֞ין פְּעֻלַּ֥ת שָׂכִ֛יר אִתְּךָ֖ עַד־בֹּֽקֶר׃
⸨lang:English⸩⸨sup⸩14⸨/sup⸩ ⸨/lang⸩לֹֽא־תְקַלֵּ֣ל חֵרֵ֔שׁ וְלִפְנֵ֣י עִוֵּ֔ר לֹ֥א תִתֵּ֖ן מִכְשֹׁ֑ל וְיָרֵ֥אתָ מֵּֽאֱלֹהֶ֖יךָ אֲנִ֥י יְהֹוָֽה׃
⸨lang:English⸩⸨sup⸩15⸨/sup⸩ ⸨/lang⸩לֹא־תַֽעֲשׂ֥וּ עָ֙וֶל֙ בַּמִּשְׁפָּ֔ט לֹֽא־תִשָּׂ֣א פְנֵי־דָ֔ל וְלֹ֥א תֶהְדַּ֖ר פְּנֵ֣י גָדֹ֑ול בְּצֶ֖דֶק תִּשְׁפֹּ֥ט עֲמִיתֶֽךָ׃
⸨lang:English⸩⸨sup⸩16⸨/sup⸩ ⸨/lang⸩לֹֽא־תֵלֵ֤ךְ רָכִיל֙ בְּעַמֶּ֔יךָ לֹ֥א תַֽעֲמֹ֖ד עַל־דַּ֣ם רֵעֶ֑ךָ אֲנִ֖י יְהֹוָֽה׃
⸨lang:English⸩⸨sup⸩17⸨/sup⸩ ⸨/lang⸩לֹֽא־תִשְׂנָ֥א אֶת־אָחִ֖יךָ בִּלְבָבֶ֑ךָ הֹוכֵ֤חַ תֹּוכִ֙יחַ֙ אֶת־עֲמִיתֶ֔ךָ וְלֹֽא־תִשָּׂ֥א עָלָ֖יו חֵֽטְא׃
⸨lang:English⸩⸨sup⸩18⸨/sup⸩ ⸨/lang⸩לֹֽא־תִקֹּ֤ם וְלֹֽא־תִטֹּר֙ אֶת־בְּנֵ֣י עַמֶּ֔ךָ וְאָֽהַבְתָּ֥ לְרֵֽעֲךָ֖ כָּמֹ֑וךָ אֲנִ֖י יְהֹוָֽה׃
⸨lang:English⸩⸨sup⸩19⸨/sup⸩ ⸨/lang⸩אֶת־חֻקֹּתַי֮ תִּשְׁמֹרוּ֒ בְּהֶמְתְּךָ֙ לֹֽא־תַרְבִּ֣יעַ כִּלְאַ֔יִם שָֽׂדְךָ֖ לֹֽא־תִזְרַ֣ע כִּלְאָ֑יִם וּבֶ֤גֶד כִּלְאַ֙יִם֙ שַֽׁעַטְנֵ֔ז לֹ֥א יַֽעֲלֶ֖ה עָלֶֽיךָ׃
⸨lang:English⸩⸨sup⸩20⸨/sup⸩ ⸨/lang⸩וְ֠אִישׁ כִּֽי־יִשְׁכַּ֨ב אֶת־אִשָּׁ֜ה שִׁכְבַת־זֶ֗רַע וְהִ֤וא שִׁפְחָה֙ נֶֽחֱרֶ֣פֶת לְאִ֔ישׁ וְהָפְדֵּה֙ לֹ֣א נִפְדָּ֔תָה אֹ֥ו חֻפְשָׁ֖ה לֹ֣א נִתַּן־לָ֑הּ בִּקֹּ֧רֶת תִּֽהְיֶ֛ה לֹ֥א יֽוּמְת֖וּ כִּי־לֹ֥א חֻפָּֽשָׁה׃
⸨lang:English⸩⸨sup⸩21⸨/sup⸩ ⸨/lang⸩וְהֵבִ֤יא אֶת־אֲשָׁמֹו֙ לַֽיהֹוָ֔ה אֶל־פֶּ֖תח אֹ֣הֶל מֹועֵ֑ד אֵ֖יל אָשָֽׁם׃
⸨lang:English⸩⸨sup⸩22⸨/sup⸩ ⸨/lang⸩וְכִפֶּר֩ עָלָיו הַכֹּהֵ֜ן בְּאֵ֤יל הָֽאָשָׁם֙ לִפְנֵ֣י יְהֹוָ֔ה עַל־חַטָּאתֹ֖ו אֲשֶׁ֣ר חָטָ֑א וְנִסְלַ֣ח לֹ֔ו מֵֽחַטָּאתֹ֖ו אֲשֶׁ֥ר חָטָֽא׃

פ

⸨lang:English⸩⸨sup⸩23⸨/sup⸩ ⸨/lang⸩וְכִֽי־תָבֹ֣אוּ אֶל־הָאָ֗רֶץ וּנְטַעְתֶּם֙ כָּל־עֵ֣ץ מַֽאֲכָ֔ל וַֽעֲרַלְתֶּ֥ם עָרְלָתֹ֖ו אֶת־פִּרְיֹ֑ו ⸨fix:שָׁלֹ֣שׁ⸩שָׁל֣שׁ⸨/fix⸩ שָׁנִ֗ים יִֽהְיֶ֥ה לָכֶ֛ם עֲרֵלִ֖ים לֹ֥א יֵֽאָכֵֽל׃
⸨lang:English⸩⸨sup⸩24⸨/sup⸩ ⸨/lang⸩וּבַשָּׁנָה֙ הָֽרְבִיעִ֔ת יִֽהְיֶ֖ה כָּל־פִּרְיֹ֑ו קֹ֥דֶשׁ הִלּוּלִ֖ים לַֽיהֹוָֽה׃
⸨lang:English⸩⸨sup⸩25⸨/sup⸩ ⸨/lang⸩וּבַשָּׁנָ֣ה הַֽחֲמִשִׁ֗ית תֹּֽאכְלוּ֙ אֶת־פִּרְיֹ֔ו לְהֹוסִ֥יף לָכֶ֖ם תְּבֽוּאָתֹ֑ו אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩26⸨/sup⸩ ⸨/lang⸩לֹ֥א תֹֽאכְל֖וּ עַל־הַדָּ֑ם לֹ֥א תְנַֽחֲשׁ֖וּ וְלֹ֥א תְעֹונֵֽנוּ׃
⸨lang:English⸩⸨sup⸩27⸨/sup⸩ ⸨/lang⸩לֹ֣א תַקִּ֔פוּ פְּאַ֖ת רֹֽאשְׁכֶ֑ם וְלֹ֣א תַשְׁחִ֔ית אֵ֖ת פְּאַ֥ת זְקָנֶֽךָ׃
⸨lang:English⸩⸨sup⸩28⸨/sup⸩ ⸨/lang⸩וְשֶׂ֣רֶט לָנֶ֗פֶשׁ לֹ֤א תִתְּנוּ֙ בִּבְשַׂרְכֶ֔ם וּכְתֹ֣בֶת קַֽעֲקַ֔ע לֹ֥א תִתְּנ֖וּ בָּכֶ֑ם אֲנִ֖י יְהֹוָֽה׃
⸨lang:English⸩⸨sup⸩29⸨/sup⸩ ⸨/lang⸩אַל־תְּחַלֵּ֥ל אֶת־בִּתְּךָ֖ לְהַזְנֹותָ֑הּ וְלֹֽא⸨fix:־⸩־־⸨/fix⸩תִזְנֶ֣ה הָאָ֔רֶץ וּמָֽלְאָ֥ה הָאָ֖רֶץ זִמָּֽה׃
⸨lang:English⸩⸨sup⸩30⸨/sup⸩ ⸨/lang⸩אֶת־שַׁבְּתֹתַ֣י תִּשְׁמֹ֔רוּ וּמִקְדָּשִׁ֖י תִּירָ֑אוּ אֲנִ֖י יְהֹוָֽה׃
⸨lang:English⸩⸨sup⸩31⸨/sup⸩ ⸨/lang⸩אַל־תִּפְנ֤וּ אֶל־הָֽאֹבֹת֙ וְאֶל־הַיִּדְּעֹנִ֔ים אַל־תְּבַקְשׁ֖וּ לְטָמְאָ֣ה בָהֶ֑ם אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩32⸨/sup⸩ ⸨/lang⸩מִפְּנֵ֤י שֵׂיבָה֙ תָּק֔וּם וְהָֽדַרְתָּ֖ פְּנֵ֣י זָקֵ֑ן וְיָרֵ֥אתָ מֵּֽאֱלֹהֶ֖יךָ אֲנִ֥י יְהֹוָֽה׃

ס

⸨lang:English⸩⸨sup⸩33⸨/sup⸩ ⸨/lang⸩וְכִֽי־יָג֧וּר אִתְּךָ֛ גֵּ֖ר בְּאַרְצְכֶ֑ם לֹ֥א תֹונ֖וּ אֹתֹֽו׃
⸨lang:English⸩⸨sup⸩34⸨/sup⸩ ⸨/lang⸩כְּאֶזְרָ֣ח מִכֶּם֩ יִֽהְיֶ֨ה לָכֶ֜ם הַגֵּ֣ר ׀ הַגָּ֣ר אִתְּכֶ֗ם וְאָֽהַבְתָּ֥ לֹו֙ כָּמֹ֔וךָ כִּֽי־גֵרִ֥ים הֱיִיתֶ֖ם בְּאֶ֣רֶץ מִצְרָ֑יִם אֲנִ֖י יְהֹוָ֥ה אֱלֹֽהֵיכֶֽם׃
⸨lang:English⸩⸨sup⸩35⸨/sup⸩ ⸨/lang⸩לֹא־תַֽעֲשׂ֥וּ עָ֖וֶל בַּמִּשְׁפָּ֑ט בַּמִּדָּ֕ה בַּמִּשְׁקָ֖ל וּבַמְּשׂוּרָֽה׃
⸨lang:English⸩⸨sup⸩36⸨/sup⸩ ⸨/lang⸩מֹ֧אזְנֵי צֶ֣דֶק אַבְנֵי־צֶ֗דֶק אֵ֥יפַת צֶ֛דֶק וְהִ֥ין צֶ֖דֶק יִֽהְיֶ֣ה לָכֶ֑ם אֲנִי֙ יְהֹוָ֣ה אֱלֹֽהֵיכֶ֔ם אֲשֶׁר־הֹוצֵ֥אתִי אֶתְכֶ֖ם מֵאֶ֥רֶץ מִצְרָֽיִם׃
⸨lang:English⸩⸨sup⸩37⸨/sup⸩ ⸨/lang⸩וּשְׁמַרְתֶּ֤ם אֶת־כָּל־חֻקֹּתַי֙ וְאֶת־כָּל־מִשְׁפָּטַ֔י וַֽעֲשִׂיתֶ֖ם אֹתָ֑ם אֲנִ֖י יְהֹוָֽה׃

פ