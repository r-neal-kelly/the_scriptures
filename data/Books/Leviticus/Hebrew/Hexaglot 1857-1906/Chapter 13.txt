⸨cen⸩פרשה יג׃

⸨lang:English⸩⸨sup⸩1⸨/sup⸩ ⸨/lang⸩וַיְדַבֵּ֣ר יְהֹוָ֔ה אֶל־⸨fix:מֹשֶׁ֥ה⸩משֶׁ֥ה⸨/fix⸩ וְאֶל־אַֽהֲרֹ֖ן לֵאמֹֽר׃
⸨lang:English⸩⸨sup⸩2⸨/sup⸩ ⸨/lang⸩אָדָ֗ם כִּֽי־יִֽהְיֶ֤ה בְעֹֽור־בְּשָׂרֹו֙ שְׂאֵ֤ת אֹֽו־סַפַּ֙חַת֙ אֹ֣ו בַהֶ֔רֶת וְהָיָ֥ה בְעֹֽור־בְּשָׂרֹ֖ו לְנֶ֣גַע צָרָ֑עַת וְהוּבָא֙ אֶל־אַֽהֲרֹ֣ן הַכֹּהֵ֔ן אֹ֛ו אֶל־אַחַ֥ד מִבָּנָ֖יו הַכֹּֽהֲנִֽים׃
⸨lang:English⸩⸨sup⸩3⸨/sup⸩ ⸨/lang⸩וְרָאָ֣ה הַכֹּהֵ֣ן ׀ אֶת־הַנֶּ֣גַע בְּעֹֽור־הַ֠בָּשָׂר וְשֵׂעָ֨ר בַּנֶּ֜גַע הָפַ֣ךְ לָבָ֗ן וּמַרְאֵ֤ה הַנֶּ֙גַע֙ עָמֹק֙ מֵעֹ֣ור בְּשָׂרֹ֔ו נֶ֥גַע צָרַ֖עַת ה֑וּא וְרָאָ֥הוּ הַכֹּהֵ֖ן וְטִמֵּ֥א אֹתֹֽו׃
⸨lang:English⸩⸨sup⸩4⸨/sup⸩ ⸨/lang⸩וְאִם־בַּהֶרֶת֩ לְבָנָ֨ה הִ֜וא בְּעֹ֣ור בְּשָׂרֹ֗ו וְעָמֹק֙ אֵֽין־מַרְאֶ֣הָ מִן־הָעֹ֔ור וּשְׂעָרָ֖הֿ לֹֽא־הָפַ֣ךְ לָבָ֑ן וְהִסְגִּ֧יר הַכֹּהֵ֛ן אֶת־הַנֶּ֖גַע שִׁבְעַ֥ת יָמִֽים׃
⸨lang:English⸩⸨sup⸩5⸨/sup⸩ ⸨/lang⸩וְרָאָ֣הוּ הַכֹּהֵן֮ בַּיֹּ֣ום הַשְּׁבִיעִי֒ וְהִנֵּ֤ה הַנֶּ֙גַע֙ עָמַ֣ד בְּעֵינָ֔יו לֹֽא־פָשָׂ֥ה הַנֶּ֖גַע בָּעֹ֑ור וְהִסְגִּירֹ֧ו הַכֹּהֵ֛ן שִׁבְעַ֥ת יָמִ֖ים שֵׁנִֽית׃
⸨lang:English⸩⸨sup⸩6⸨/sup⸩ ⸨/lang⸩וְרָאָה֩ הַכֹּהֵ֨ן אֹתֹ֜ו בַּיֹּ֣ום הַשְּׁבִיעִי֮ שֵׁנִית֒ וְהִנֵּה֙ כֵּהָ֣ה הַנֶּ֔גַע וְלֹֽא־פָשָׂ֥ה הַנֶּ֖גַע בָּעֹ֑ור וְטִֽהֲרֹ֤ו הַכֹּהֵן֙ מִסְפַּ֣חַת הִ֔וא וְכִבֶּ֥ס בְּגָדָ֖יו וְטָהֵֽר׃
⸨lang:English⸩⸨sup⸩7⸨/sup⸩ ⸨/lang⸩וְאִם־⸨fix:פָּשֹׂ֨ה⸩פָּשׂ֨ה⸨/fix⸩ תִפְשֶׂ֤ה הַמִּסְפַּ֙חַת֙ בָּעֹ֔ור אַֽחֲרֵ֧י הֵרָֽאֹתֹ֛ו אֶל־הַכֹּהֵ֖ן לְטָֽהֳרָתֹ֑ו וְנִרְאָ֥ה שֵׁנִ֖ית אֶל־הַכֹּהֵֽן׃
⸨lang:English⸩⸨sup⸩8⸨/sup⸩ ⸨/lang⸩וְרָאָה֙ הַכֹּהֵ֔ן וְהִנֵּ֛ה פָּֽשְׂתָ֥ה הַמִּסְפַּחַת בָּעֹ֑ור וְטִמְּאֹ֥ו הַכֹּהֵ֖ן צָרַ֥עַת הִֽוא׃

פ

⸨lang:English⸩⸨sup⸩9⸨/sup⸩ ⸨/lang⸩נֶ֣גַע צָרַ֔עַת כִּ֥י תִֽהְיֶ֖ה בְּאָדָ֑ם וְהוּבָ֖א אֶל־הַכֹּהֵֽן׃
⸨lang:English⸩⸨sup⸩10⸨/sup⸩ ⸨/lang⸩וְרָאָ֣ה הַכֹּהֵ֗ן וְהִנֵּ֤ה שְׂאֵת־לְבָנָה֙ בָּעֹ֔ור וְהִ֕יא הָֽפְכָ֖ה שֵׂעָ֣ר לָבָ֑ן וּמִחְיַ֛ת בָּשָׂ֥ר חַ֖י בַּשְּׂ֗אֵֽת׃
⸨lang:English⸩⸨sup⸩11⸨/sup⸩ ⸨/lang⸩צָרַ֨עַת נֹושֶׁ֤נֶת הִוא֙ בְּעֹ֣ור בְּשָׂרֹ֔ו וְטִמְּאֹ֖ו הַכֹּהֵ֑ן לֹ֣א יַסְגִּרֶ֔נוּ כִּ֥י טָמֵ֖א הֽוּא׃
⸨lang:English⸩⸨sup⸩12⸨/sup⸩ ⸨/lang⸩וְאִם־פָּרֹ֨וחַ תִּפְרַ֤ח הַצָּרַ֙עַת֙ בָּעֹ֔ור וְכִסְּתָ֣ה הַצָּרַ֗עַת אֵ֚ת כָּל־עֹ֣ור הַנֶּ֔גַע מֵֽרֹאשֹׁ֖ו וְעַד־רַגְלָ֑יו לְכָל־מַרְאֵ֖ה עֵינֵ֥י הַכֹּהֵֽן׃
⸨lang:English⸩⸨sup⸩13⸨/sup⸩ ⸨/lang⸩וְרָאָ֣ה הַכֹּהֵ֗ן וְהִנֵּ֨ה כִסְּתָ֤ה הַצָּרַ֙עַת֙ אֶת־כָּל־בְּשָׂרֹ֔ו וְטִהַ֖ר אֶת־הַנָּ֑גַע כֻּלֹּ֛ו הָפַ֥ךְ לָבָ֖ן טָהֹ֥ור הֽוּא׃
⸨lang:English⸩⸨sup⸩14⸨/sup⸩ ⸨/lang⸩וּבְיֹ֨ום הֵֽרָאֹ֥ות בֹּ֛ו בָּשָׂ֥ר חַ֖י יִטְמָֽא׃
⸨lang:English⸩⸨sup⸩15⸨/sup⸩ ⸨/lang⸩וְרָאָ֧ה הַכֹּהֵ֛ן אֶת־הַבָּשָׂ֥ר הַחַ֖י וְטִמְּאֹ֑ו הַבָּשָׂ֥ר הַחַ֛י טָמֵ֥א ה֖וּא צָרַ֥עַת הֽוּא׃
⸨lang:English⸩⸨sup⸩16⸨/sup⸩ ⸨/lang⸩אֹ֣ו כִ֥י יָשׁ֛וּב הַבָּשָׂ֥ר הַחַ֖י וְנֶהְפַּ֣ךְ לְלָבָ֑ן וּבָ֖א אֶל־הַכֹּהֵֽן׃
⸨lang:English⸩⸨sup⸩17⸨/sup⸩ ⸨/lang⸩וְרָאָ֙הוּ֙ הַכֹּהֵ֔ן וְהִנֵּ֛ה נֶהְפַּ֥ךְ הַנֶּ֖גַע לְלָבָ֑ן וְטִהַ֧ר הַכֹּהֵ֛ן אֶת־הַנֶּ֖גַע טָהֹ֥ור הֽוּא׃

פ

⸨lang:English⸩⸨sup⸩18⸨/sup⸩ ⸨/lang⸩וּבָשָׂ֕ר כִּֽי־יִֽהְיֶ֥ה בֹֽו־בְעֹרֹ֖ו שְׁחִ֑ין וְנִרְפָּֽא׃
⸨lang:English⸩⸨sup⸩19⸨/sup⸩ ⸨/lang⸩וְהָיָ֞ה בִּמְקֹ֤ום הַשְּׁחִין֙ שְׂאֵ֣ת לְבָנָ֔ה אֹ֥ו בַהֶ֖רֶת לְבָנָ֣ה אֲדַמְדָּ֑מֶת וְנִרְאָ֖ה אֶל־הַכֹּהֵֽן׃
⸨lang:English⸩⸨sup⸩20⸨/sup⸩ ⸨/lang⸩וְרָאָ֣ה הַכֹּהֵ֗ן וְהִנֵּ֤ה מַרְאֶ֙הָ֙ שָׁפָ֣ל מִן־הָעֹ֔ור וּשְׂעָרָ֖הּ הָפַ֣ךְ לָבָ֑ן וְטִמְּאֹ֧ו הַכֹּהֵ֛ן נֶֽגַע־צָרַ֥עַת הִ֖וא בַּשְּׁחִ֥ין פָּרָֽחָה׃
⸨lang:English⸩⸨sup⸩21⸨/sup⸩ ⸨/lang⸩וְאִ֣ם ׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־בָּהּ֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָעֹ֖ור וְהִ֣יא כֵהָ֑ה וְהִסְגִּירֹ֥ו הַכֹּהֵ֖ן שִׁבְעַ֥ת יָמִֽים׃
⸨lang:English⸩⸨sup⸩22⸨/sup⸩ ⸨/lang⸩וְאִם־⸨fix:פָּשֹׂ֥ה⸩פָּשׂ֥ה⸨/fix⸩ תִפְשֶׂ֖ה בָּעֹ֑ור וְטִמֵּ֧א הַכֹּהֵ֛ן אֹתֹ֖ו נֶ֥גַע הִֽוא׃
⸨lang:English⸩⸨sup⸩23⸨/sup⸩ ⸨/lang⸩וְאִם־תַּחְתֶּ֜יהָ תַּֽעֲמֹ֤ד הַבַּהֶ֙רֶת֙ לֹ֣א פָשָׂ֔תָה צָרֶ֥בֶת הַשְּׁחִ֖ין הִ֑וא וְטִֽהֲרֹ֖ו הַכֹּהֵֽן׃

ס

⸨lang:English⸩⸨sup⸩24⸨/sup⸩ ⸨/lang⸩אֹ֣ו בָשָׂ֔ר כִּֽי־יִֽהְיֶ֥ה בְעֹרֹ֖ו מִכְוַת־אֵ֑שׁ וְהָֽיְתָ֞ה מִֽחְיַ֣ת הַמִּכְוָ֗ה בַּהֶ֛רֶת לְבָנָ֥ה אֲדַמְדֶּ֖מֶת אֹ֥ו לְבָנָֽה׃
⸨lang:English⸩⸨sup⸩25⸨/sup⸩ ⸨/lang⸩וְרָאָ֣ה אֹתָ֣הּ הַכֹּהֵ֡ן וְהִנֵּ֣ה נֶהְפַּךְ֩ שֵׂעָ֨ר לָבָ֜ן בַּבַּהֶ֗רֶת וּמַרְאֶ֙הָ֙ עָמֹ֣ק מִן־הָעֹ֔ור צָרַ֣עַת הִ֔וא בַּמִּכְוָ֖ה פָּרָ֑חָה וְטִמֵּ֤א אֹתֹו֙ הַכֹּהֵ֔ן נֶ֥גַע צָרַ֖עַת הִֽוא׃
⸨lang:English⸩⸨sup⸩26⸨/sup⸩ ⸨/lang⸩וְאִ֣ם ׀ יִרְאֶ֣נָּה הַכֹּהֵ֗ן וְהִנֵּ֤ה אֵֽין־בַּבַּהֶ֙רֶת֙ שֵׂעָ֣ר לָבָ֔ן וּשְׁפָלָ֥ה אֵינֶ֛נָּה מִן־הָעֹ֖ור וְהִ֣וא כֵהָ֑ה וְהִסְגִּירֹ֥ו הַכֹּהֵ֖ן שִׁבְעַ֥ת יָמִֽים׃
⸨lang:English⸩⸨sup⸩27⸨/sup⸩ ⸨/lang⸩וְרָאָ֥הוּ הַכֹּהֵ֖ן בַּיֹּ֣ום הַשְּׁבִיעִ֑י אִם־⸨fix:פָּשֹׂ֤ה⸩פָּשׂ֤ה⸨/fix⸩ תִפְשֶׂה֙ בָּעֹ֔ור וְטִמֵּ֤א הַכֹּהֵן֙ אֹתֹ֔ו נֶ֥גַע צָרַ֖עַת הִֽוא׃
⸨lang:English⸩⸨sup⸩28⸨/sup⸩ ⸨/lang⸩וְאִם־תַּחְתֶּיהָ֩ תַֽעֲמֹ֨ד הַבַּהֶ֜רֶת לֹֽא־פָֽשְׂתָ֤ה בָעֹור֙ וְהִ֣וא כֵהַ֔ה שְׂאֵ֥ת הַמִּכְוָ֖ה הִ֑וא וְטִֽהֲרֹו֙ הַכֹּהֵ֔ן כִּֽי־צָרֶ֥בֶת הַמִּכְוָ֖ה הִֽוא׃

פ

⸨lang:English⸩⸨sup⸩29⸨/sup⸩ ⸨/lang⸩וְאִישׁ֙ אֹ֣ו אִשָּׁ֔ה כִּֽי־יִֽהְיֶ֥ה בֹ֖ו נָ֑גַע בְּרֹ֖אשׁ אֹ֥ו בְזָקָֽן׃
⸨lang:English⸩⸨sup⸩30⸨/sup⸩ ⸨/lang⸩וְרָאָ֨ה הַכֹּהֵ֜ן אֶת־הַנֶּ֗גַע וְהִנֵּ֤ה מַרְאֵ֙הוּ֙ עָמֹ֣ק מִן־הָעֹ֔ור וּבֹ֛ו שֵׂעָ֥ר צָהֹ֖ב דָּ֑ק וְטִמֵּ֨א אֹתֹ֤ו הַכֹּהֵן֙ נֶ֣תֶק ה֔וּא צָרַ֧עַת הָרֹ֛אשׁ אֹ֥ו הַזָּקָ֖ן הֽוּא׃
⸨lang:English⸩⸨sup⸩31⸨/sup⸩ ⸨/lang⸩וְכִֽי־יִרְאֶ֨ה הַכֹּהֵ֜ן אֶת־נֶ֣גַע הַנֶּ֗תֶק וְהִנֵּ֤ה אֵֽין־מַרְאֵ֙הוּ֙ עָמֹ֣ק מִן־הָעֹ֔ור וְשֵׂעָ֥ר שָׁחֹ֖ר אֵ֣ין בֹּ֑ו וְהִסְגִּ֧יר הַכֹּהֵ֛ן אֶת־נֶ֥גַע הַנֶּ֖תֶק שִׁבְעַ֥ת יָמִֽים׃
⸨lang:English⸩⸨sup⸩32⸨/sup⸩ ⸨/lang⸩וְרָאָ֨ה הַכֹּהֵ֣ן אֶת־הַנֶּגַע֮ בַּיֹּ֣ום הַשְּׁבִיעִי֒ וְהִנֵּה֙ לֹֽא־פָשָׂ֣ה הַנֶּ֔תֶק וְלֹֽא־הָ֥יָה בֹ֖ו שֵׂעָ֣ר צָהֹ֑ב וּמַרְאֵ֣ה הַנֶּ֔תֶק אֵ֥ין עָמֹ֖ק מִן־הָעֹֽור׃
⸨lang:English⸩⸨sup⸩33⸨/sup⸩ ⸨/lang⸩וְהִ֨תְגַּ֯לָּ֔ח וְאֶת־הַנֶּ֖תֶק לֹ֣א יְגלֵּ֑חַ וְהִסְגִּ֨יר הַכֹּהֵ֧ן אֶת־הַנֶּ֛תֶק שִׁבְעַ֥ת יָמִ֖ים שֵׁנִֽית׃
⸨lang:English⸩⸨sup⸩34⸨/sup⸩ ⸨/lang⸩וְרָאָה֩ הַכֹּהֵ֨ן אֶת־הַנֶּ֜תֶק בַּיֹּ֣ום הַשְּׁבִיעִ֗י וְהִ֠נֵּה לֹֽא־פָשָׂ֤ה הַנֶּ֙תֶק֙ בָּעֹ֔ור וּמַרְאֵ֕הוּ אֵינֶ֥נּוּ עָמֹ֖ק מִן־הָעֹ֑ור וְטִהַ֤ר אֹתֹו֙ הַכֹּהֵ֔ן וְכִבֶּ֥ס בְּגָדָ֖יו וְטָהֵֽר׃
⸨lang:English⸩⸨sup⸩35⸨/sup⸩ ⸨/lang⸩וְאִם⸨fix:־⸩־־⸨/fix⸩⸨fix:פָּשֹׂ֥ה⸩פָּשׂ֥ה⸨/fix⸩ יִפְשֶׂ֛ה הַנֶּ֖תֶק בָּעֹ֑ור אַֽחֲרֵ֖י טָֽהֳרָתֹֽו׃
⸨lang:English⸩⸨sup⸩36⸨/sup⸩ ⸨/lang⸩וְרָאָ֙הוּ֙ הַכֹּהֵ֔ן וְהִנֵּ֛ה פָּשָׂ֥ה הַנֶּ֖תֶק בָּעֹ֑ור לֹֽא־יְבַקֵּ֧ר הַכֹּהֵ֛ן לַשֵּׂעָ֥ר הַצָּהֹ֖ב טָמֵ֥א הֽוּא׃
⸨lang:English⸩⸨sup⸩37⸨/sup⸩ ⸨/lang⸩וְאִם־בְּעֵינָיו֩ עָמַ֨ד הַנֶּ֜תֶק וְשֵׂעָ֨ר שָׁחֹ֧ר צָֽמַח⸨fix:־⸩־־⸨/fix⸩בֹּ֛ו נִרְפָּ֥א הַנֶּ֖תֶק טָהֹ֣ור ה֑וּא וְטִֽהֲרֹ֖ו הַכֹּהֵֽן׃

ס

⸨lang:English⸩⸨sup⸩38⸨/sup⸩ ⸨/lang⸩וְאִישׁ֙ אֹֽו־אִשָּׁ֔ה כִּי־יִֽהְיֶ֥ה בְעֹֽור־בְּשָׂרָ֖ם בֶּֽהָרֹ֑ת בֶּֽהָרֹ֖ת לְבָנֹֽת׃
⸨lang:English⸩⸨sup⸩39⸨/sup⸩ ⸨/lang⸩וְרָאָ֣ה הַכֹּהֵ֗ן וְהִנֵּ֧ה בְעֹֽור־בְּשָׂרָ֛ם בֶּֽהָרֹ֖ת כֵּהֹ֣ות לְבָנֹ֑ת בֹ֥הַק ה֛וּא פָּרַ֥ח בָּעֹ֖ור טָהֹ֥ור הֽוּא׃

ס

⸨lang:English⸩⸨sup⸩40⸨/sup⸩ ⸨/lang⸩וְאִ֕ישׁ כִּ֥י יִמָּרֵ֖ט רֹאשֹׁ֑ו קֵרֵ֥חַ ה֖וּא טָהֹ֥ור הֽוּא׃
⸨lang:English⸩⸨sup⸩41⸨/sup⸩ ⸨/lang⸩וְאִם֙ מִפְּאַ֣ת פָּנָ֔יו יִמָּרֵ֖ט רֹאשֹׁ֑ו גִּבֵּ֥חַ ה֖וּא טָהֹ֥ור הֽוּא׃
⸨lang:English⸩⸨sup⸩42⸨/sup⸩ ⸨/lang⸩וְכִֽי־יִֽהְיֶ֤ה בַקָּרַ֙חַת֙ אֹ֣ו בַגַּבַּ֔חַת נֶ֖גַע לָבָ֣ן אֲדַמְדָּ֑ם צָרַ֤עַת פֹּרַ֙חַת֙ הִ֔וא בְּקָֽרַחְתֹּ֖ו אֹ֥ו בְגַבַּחְתֹּֽו׃
⸨lang:English⸩⸨sup⸩43⸨/sup⸩ ⸨/lang⸩וְרָאָ֨ה אֹתֹ֜ו הַכֹּהֵ֗ן וְהִנֵּ֤ה שְׂאֵת־הַנֶּ֙גַע֙ לְבָנָ֣ה אֲדַמְדֶּ֔מֶת בְּקָֽרַחְתֹּ֖ו אֹ֣ו בְגַבַּחְתֹּ֑ו כְּמַרְאֵ֥ה צָרַ֖עַת עֹ֥ור בָּשָֽׂר׃
⸨lang:English⸩⸨sup⸩44⸨/sup⸩ ⸨/lang⸩אִישׁ־צָר֥וּעַ ה֖וּא טָמֵ֣א ה֑וּא טַמֵּ֧א יְטַמְּאֶ֛נּוּ הַכֹּהֵ֖ן בְּרֹאשֹׁ֥ו נִגְעֹֽו׃
⸨lang:English⸩⸨sup⸩45⸨/sup⸩ ⸨/lang⸩וְהַצָר֜וּעַ אֲשֶׁר־בֹּ֣ו הַנֶּ֗גַע בְּגָדָ֞יו יִֽהְי֤וּ פְרֻמִים֙ וְרֹאשֹׁו֙ יִֽהְיֶ֣ה פָר֔וּעַ וְעַל־שָׂפָ֖ם יַעְטֶ֑ה וְטָמֵ֥א ׀ טָמֵ֖א יִקְרָֽא׃
⸨lang:English⸩⸨sup⸩46⸨/sup⸩ ⸨/lang⸩כָּל־יְמֵ֞י אֲשֶׁ֨ר הַנֶּ֥גַע בֹּ֛ו יִטְמָ֖א טָמֵ֣א ה֑וּא בָּדָ֣ד יֵשֵׁ֔ב מִח֥וּץ לַמַּֽחֲנֶ֖ה מֹֽושָׁבֹֽו׃

ס

⸨lang:English⸩⸨sup⸩47⸨/sup⸩ ⸨/lang⸩וְהַבֶּ֕גֶד כִּֽי־יִֽהְיֶ֥ה בֹ֖ו נֶ֣גַע צָרָ֑עַת בְּבֶ֣גֶד צֶ֔מֶר אֹ֖ו בְּבֶ֥גֶד פִּשְׁתִּֽים׃
⸨lang:English⸩⸨sup⸩48⸨/sup⸩ ⸨/lang⸩אֹ֤ו בִשְׁתִי֙ אֹ֣ו בְעֵ֔רֶב לַפִּשְׁתִּ֖ים וְלַצָּ֑מֶר אֹ֣ו בְעֹ֔ור אֹ֖ו בְּכָל־מְלֶ֥אכֶת עֹֽור׃
⸨lang:English⸩⸨sup⸩49⸨/sup⸩ ⸨/lang⸩וְהָיָ֨ה הַנֶּ֜גַע יְרַקְרַ֣ק ׀ אֹ֣ו אֲדַמְדָּ֗ם בַּבֶּגֶד֩ אֹ֨ו בָעֹ֜ור אֹֽו־בַשְּׁתִ֤י אֹֽו־בָעֵ֙רֶב֙ אֹ֣ו בְכָל־כְּלִי־עֹ֔ור נֶ֥גַע צָרַ֖עַת ה֑וּא וְהָרְאָ֖ה אֶת־הַכֹּהֵֽן׃
⸨lang:English⸩⸨sup⸩50⸨/sup⸩ ⸨/lang⸩וְרָאָ֥ה הַכֹּהֵ֖ן אֶת־הַנָּ֑גַע וְהִסְגִּ֥יר אֶת־הַנֶּ֖גַע שִׁבְעַ֥ת יָמִֽים׃
⸨lang:English⸩⸨sup⸩51⸨/sup⸩ ⸨/lang⸩וְרָאָ֨ה אֶת־הַנֶּ֜גַע בַּיֹּ֣ום הַשְּׁבִיעִ֗י כִּֽי־פָשָׂ֤ה הַנֶּ֙גַע֙ בַּ֠בֶּגֶד אֹֽו־בַשְּׁתִ֤י אֹֽו־בָעֵ֙רֶב֙ אֹ֣ו בָעֹ֔ור לְכֹ֛ל אֲשֶׁר־יֵֽעָשֶׂ֥ה הָעֹ֖ור לִמְלָאכָ֑ה צָרַ֧עַת מַמְאֶ֛רֶת הַנֶּ֖גַע טָמֵ֥א הֽוּא׃
⸨lang:English⸩⸨sup⸩52⸨/sup⸩ ⸨/lang⸩וְשָׂרַ֨ף אֶת־הַבֶּ֜גֶד אֹ֥ו אֶת־הַשְּׁתִ֣י ׀ אֹ֣ו אֶת־הָעֵ֗רֶב בַּצֶּ֙מֶר֙ אֹ֣ו בַפִּשְׁתִּ֔ים אֹ֤ו אֶת־כָּל־כְּלִ֣י הָעֹ֔ור אֲשֶׁר־יִֽהְיֶ֥ה בֹ֖ו הַנָּ֑גַע כִּֽי־צָרַ֤עַת מַמְאֶ֙רֶת֙ הִ֔וא בָּאֵ֖שׁ תִּשָּׂרֵֽף׃
⸨lang:English⸩⸨sup⸩53⸨/sup⸩ ⸨/lang⸩וְאִם֮ יִרְאֶ֣ה הַכֹּהֵן֒ וְהִנֵּה֙ לֹֽא־פָשָׂ֣ה הַנֶּ֔גַע בַּבֶּ֕גֶד אֹ֥ו בַשְּׁתִ֖י אֹ֣ו בָעֵ֑רֶב אֹ֖ו בְּכָל־כְּלִי־עֹֽור׃
⸨lang:English⸩⸨sup⸩54⸨/sup⸩ ⸨/lang⸩וְצִוָּה֙ הַכֹּהֵ֔ן וְכִ֨בְּס֔וּ אֵ֥ת אֲשֶׁר־בֹּ֖ו הַנָּ֑גַע וְהִסְגִּירֹ֥ו שִׁבְעַת־יָמִ֖ים שֵׁנִֽית׃
⸨lang:English⸩⸨sup⸩55⸨/sup⸩ ⸨/lang⸩וְרָאָ֨ה הַכֹּהֵ֜ן אַֽחֲרֵ֣י ׀ הֻכַּבֵּ֣ס אֶת־הַנֶּ֗גַע וְ֠הִנֵּה לֹֽא־הָפַ֨ךְ הַנֶּ֤גַע אֶת־עֵינֹו֙ וְהַנֶּ֣גַע לֹֽא־פָשָׂ֔ה טָמֵ֣א ה֔וּא בָּאֵ֖שׁ תִּשְׂרְפֶ֑נּוּ פְּחֶ֣תֶת הִ֔וא בְּקָֽרַחְתֹּ֖ו אֹ֥ו בְגַבַּחְתֹּֽו׃
⸨lang:English⸩⸨sup⸩56⸨/sup⸩ ⸨/lang⸩וְאִם֮ רָאָ֣ה הַכֹּהֵן֒ וְהִנֵּה֙ כֵּהָ֣ה הַנֶּ֔גַע אַֽחֲרֵ֖י הֻכַּבֵּ֣ס אֹתֹ֑ו וְקָרַ֣ע אֹתֹ֗ו מִן־הַבֶּ֙גֶד֙ אֹ֣ו מִן־הָעֹ֔ור אֹ֥ו מִן־הַשְּׁתִ֖י אֹ֥ו מִן־הָעֵֽרֶב׃
⸨lang:English⸩⸨sup⸩57⸨/sup⸩ ⸨/lang⸩וְאִם־תֵּֽרָאֶ֨ה עֹ֜וד בַּ֠בֶּגֶד אֹֽו־בַשְּׁתִ֤י אֹֽו־בָעֵ֙רֶב֙ אֹ֣ו בְכָל־כְּלִי־עֹ֔ור פֹּרַ֖חַת הִ֑וא בָּאֵ֣שׁ תִּשְׂרְפֶ֔נּוּ אֵ֥ת אֲשֶׁר־בֹּ֖ו הַנָּֽגַע׃
⸨lang:English⸩⸨sup⸩58⸨/sup⸩ ⸨/lang⸩וְהַבֶּ֡גֶד אֹֽו־הַשְּׁתִ֨י אֹֽו־הָעֵ֜רֶב אֹֽו־כָל־כְּלִ֤י הָעֹור֙ אֲשֶׁ֣ר תְּכַבֵּ֔ס וְסָ֥ר מֵהֶ֖ם הַנָּ֑גַע וְכֻבַּ֥ס שֵׁנִ֖ית וְטָהֵֽר׃
⸨lang:English⸩⸨sup⸩59⸨/sup⸩ ⸨/lang⸩זֹ֠את תֹּורַ֨ת נֶֽגַע־צָרַ֜עַת בֶּ֥גֶד הַצֶּ֣מֶר ׀ אֹ֣ו הַפִּשְׁתִּ֗ים אֹ֤ו הַשְּׁתִי֙ אֹ֣ו הָעֵ֔רֶב אֹ֖ו כָּל־כְּלִי־עֹ֑ור לְטַֽהֲרֹ֖ו אֹ֥ו לְטַמְּאֹֽו׃

⸨cen⸩פ פ פ כח