⸨cen⸩פרשה כא׃

⸨lang:English⸩¹ ⸨/lang⸩וַיֹּ֤אמֶר יְהֹוָ֨ה אֶל־⸨fix:מֹשֶׁ֔ה⸩משֶׁ֔ה⸨/fix⸩ אֱמֹ֥ר אֶל־הַכֹּֽהֲנִ֖ים בְּנֵ֣י אַֽהֲרֹ֑ן וְאָֽמַרְתָּ֣ אֲלֵהֶ֔ם לְנֶ֥פֶשׁ לֹֽא־יִטַּמָּ֖א בְּעַמָּֽיו׃
⸨lang:English⸩² ⸨/lang⸩כִּ֚י אִם־לִשְׁאֵרֹ֔ו הַקָּרֹ֖ב אֵלָ֑יו לְאִמֹּ֣ו וּלְאָבִ֔יו וְלִבְנֹ֥ו וּלְבִתֹּ֖ו וּלְאָחִֽיו׃
⸨lang:English⸩³ ⸨/lang⸩וְלַֽאֲחֹתֹ֤ו הַבְּתוּלָה֙ הַקְּרֹובָ֣ה אֵלָ֔יו אֲשֶׁ֥ר לֹא־הָֽיְתָ֖ה לְאִ֑ישׁ לָ֖הּ יִטַּמָּֽא׃
⸨lang:English⸩⁴ ⸨/lang⸩לֹ֥א יִטַּמָּ֖א בּ֣עַל בְּעַמָּ֑יו לְהֵ֖חַלֹּֽו׃
⸨lang:English⸩⁵ ⸨/lang⸩לֹֽא־יִקְרְחֻ֤ה֯ קָרְחָה֙ בְּרֹאשָׁ֔ם וּפְאַ֥ת זְקָנָ֖ם לֹ֣א יְגַלֵּ֑חוּ וּבִ֨בְשָׂרָ֔ם לֹ֥א יִשְׂרְט֖וּ שָׂרָֽטֶת׃
⸨lang:English⸩⁶ ⸨/lang⸩⸨fix:קְדֹשִׁ֤ים⸩קְדשִׁ֤ים⸨/fix⸩ יִֽהְיוּ֙ לֵאלֹ֣הֵיהֶ֔ם וְלֹ֣א יְחַלְּל֔וּ שֵׁ֖ם אֱלֹֽהֵיהֶ֑ם כִּי֩ אֶת־אִשֵּׁ֨י יְהֹוָה֜ לֶ֧חֶם אֱלֹֽהֵיהֶ֛ם הֵ֥ם מַקְרִיבִ֖ם וְהָ֥יוּ קֹֽדֶשׁ׃
⸨lang:English⸩⁷ ⸨/lang⸩אִשָּׁ֨ה זֹנָ֤ה וַֽחֲלָלָה֙ לֹ֣א יִקָּ֔חוּ וְאִשָּׁ֛ה גְּרוּשָׁ֥ה מֵֽאִישָׁ֖הּ לֹ֣א יִקָּ֑חוּ כִּֽי־⸨fix:קָדֹ֥שׁ⸩קָד֥שׁ⸨/fix⸩ ה֖וּא לֵֽאלֹהָֽיו׃
⸨lang:English⸩⁸ ⸨/lang⸩וְקִ֨דַּשְׁתֹּ֔ו כִּ֛י אֶת־לֶ֥חֶם אֱלֹהֶ֖יךָ ה֣וּא מַקְרִ֑יב ⸨fix:קָדֹשׁ֙⸩קָדשׁ֙⸨/fix⸩ יִֽהְיֶה־לָּ֔ךְ כִּ֣י קָדֹ֔ושׁ אֲנִ֥י יְהֹוָ֖ה מְקַדִּשְׁכֶֽם׃
⸨lang:English⸩⁹ ⸨/lang⸩וּבַת֙ אִ֣ישׁ כֹּהֵ֔ן כִּ֥י תֵחֵ֖ל לִזְנֹ֑ות אֶת־אָבִ֙יהָ֙ הִ֣יא מְחַלֶּ֔לֶת בָּאֵ֖שׁ תִּשָּׂרֵֽף׃

ס

⸨lang:English⸩¹⁰ ⸨/lang⸩וְהַכֹּהֵן֩ הַגָּדֹ֨ול מֵֽאֶחָ֜יו אֲשֶׁר־יוּצַ֥ק עַל־רֹאשֹׁ֣ו ׀ שֶׁ֤מֶן הַמִּשְׁחָה֙ וּמִלֵּ֣א אֶת־יָדֹ֔ו ⸨fix:לִלְבֹּ֖שׁ⸩לִלְבּ֖שׁ⸨/fix⸩ אֶת־הַבְּגָדִ֑ים אֶת־רֹאשֹׁו֙ לֹ֣א יִפְרָ֔֗ע וּבְגָדָ֖יו לֹ֥א יִפְרֹֽם׃
⸨lang:English⸩¹¹ ⸨/lang⸩וְעַ֛ל כָּל־נַפְשֹׁ֥ת מֵ֖ת לֹ֣א יָבֹ֑א לְאָבִ֥יו וּלְאִמֹּ֖ו לֹ֥א יִטַּמָּֽא׃
⸨lang:English⸩¹² ⸨/lang⸩וּמִן־הַמִּקְדָּשׁ֙ לֹ֣א יֵצֵ֔א וְלֹ֣א יְחַלֵּ֔ל אֵ֖ת מִקְדַּ֣שׁ אֱלֹהָ֑יו כִּ֡י נֵזֶר֯ שֶׁ֣מֶן מִשְׁחַ֧ת אֱלֹהָ֛יו עָלָ֖יו אֲנִ֥י יְהֹוָֽה׃
⸨lang:English⸩¹³ ⸨/lang⸩וְה֕וּא אִשָּׁ֥ה בִּבְתוּלֶ֖יהָ יִקָּח׃
⸨lang:English⸩¹⁴ ⸨/lang⸩אַלְמָנָ֤ה וּגְרוּשָׁה֙ וַֽחֲלָלָ֣ה זֹנָ֔ה אֶת־אֵ֖לֶּה לֹ֣א יִקָּ֑ח כִּ֛י אִם־בְּתוּלָ֥ה מֵֽעַמָּ֖יו יִקַּ֥ח אִשָּֽׁה׃
⸨lang:English⸩¹⁵ ⸨/lang⸩וְלֹֽא־יְחַלֵּ֥ל זַרְעֹ֖ו בְּעַמָּ֑יו כִּ֛י אֲנִ֥י יְהֹוָ֖ה מְקַדְּשֹֽׁו׃

ס

⸨lang:English⸩¹⁶ ⸨/lang⸩וַיְדַבֵּ֥ר ⸨fix:יְהֹוָ֖ה⸩יִהֹוָ֖ה⸨/fix⸩ אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹר׃
⸨lang:English⸩¹⁷ ⸨/lang⸩דַּבֵּ֥ר אֶל אַֽהֲרֹ֖ן לֵאמֹ֑ר אִ֣ישׁ מִזְַּרְעֲךָ֞ לְדֹֽרֹתָ֗ם אֲשֶׁ֨ר יִֽהְיֶ֥ה בֹו֙ מ֔וּם לֹ֣א יִקְרַ֔ב לְהַקְרִ֖יב לֶ֥חֶם אֱלֹהָֽיו׃
⸨lang:English⸩¹⁸ ⸨/lang⸩כִּ֥י כָל־אִ֛ישׁ אֲשֶׁ֥ר־בֹּ֥ו מ֖וּם לֹ֣א יִקְרָ֑ב אִ֤ישׁ עִוֵּר֙ אֹ֣ו פִסֵּ֔חַ אֹ֥ו חָרֻ֖ם אֹ֥ו שָׂרֽוּעַ׃
⸨lang:English⸩¹⁹ ⸨/lang⸩אֹ֣ו אִ֔ישׁ אֲשֶׁר־יִֽהְיֶ֥ה בֹ֖ו שֶׁ֣בֶר רָ֑גֶל אֹ֖ו שֶׁ֥בֶר יָֽד׃
⸨lang:English⸩²⁰ ⸨/lang⸩אֹֽו־גִבֵּ֣ן אֹֽו־דַ֔ק אֹ֖ו תְּבַלֻּ֣ל בְּעֵינֹ֑ו אֹ֤ו גָרָב֙ אֹ֣ו יַלֶּ֔פֶת אֹ֖ו מְרֹ֥וחַ אָֽשֶׁךְ׃
⸨lang:English⸩²¹ ⸨/lang⸩כָּל־אִ֞ישׁ אֲשֶׁר־בֹּ֣ו מ֗וּם מִזֶּ֙רַע֙ אַֽהֲרֹ֣ן הַכֹּהֵ֔ן לֹ֣א יִגַּ֔שׁ לְהַקְרִ֖יב אֶת־אִשֵּׁ֣י יְהֹוָ֑ה מ֣וּם בֹּ֔ו אֵ֚ת לֶ֣חֶם אֱלֹהָ֔יו לֹ֥א יִגַּ֖שׁ לְהַקְרִֽיב׃
⸨lang:English⸩²² ⸨/lang⸩לֶ֣חֶם אֱלֹהָ֔יו מִקָּדְשֵׁ֖י הַקֳּדָשִׁ֑ים וּמִן־הַקֳּדָשִׁ֖ים יֹאכֵֽל׃
⸨lang:English⸩²³ ⸨/lang⸩אַ֣ךְ אֶל⸨fix:־⸩־־⸨/fix⸩הַפָּרֹ֜כֶת לֹ֣א יָבֹ֗א וְאֶל־הַמִּזְבֵּ֛חַ לֹ֥א יִגַּ֖שׁ כִּי־מ֣וּם בֹּ֑ו וְלֹ֤א יְחַלֵּל֙ אֶת־מִקְדָּשַׁ֔י כִּ֛י אֲנִ֥י יְהֹוָ֖ה מְקַדְּשָּֽׁם׃
⸨lang:English⸩²⁴ ⸨/lang⸩וַיְדַבֵּ֣ר ⸨fix:מֹשֶׁ֔ה⸩משֶׁ֔ה⸨/fix⸩ אֶל־אַֽהֲרֹ֖ן וְאֶל־בָּנָ֑יו וְאֶל־כָּל־בְּנֵ֖י יִשְׂרָאֵֽל׃

פ