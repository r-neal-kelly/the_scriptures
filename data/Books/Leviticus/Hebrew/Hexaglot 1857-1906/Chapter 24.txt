⸨cen⸩פרשה כד׃

⸨lang:English⸩¹ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩² ⸨/lang⸩צַ֞ו אֶת־בְּנֵ֣י יִשְׂרָאֵ֗ל וְיִקְח֨וּ אֵלֶ֜יךָ שֶׁ֣מֶן זַ֥יִת זָ֛ךְ כָּתִ֖ית לַמָּאֹ֑ור לְהַֽעֲלֹ֥ת נֵ֖ר תָּמִֽיד׃
⸨lang:English⸩³ ⸨/lang⸩מִחוּץ֩ לְפָרֹ֨כֶת הָֽעֵדֻ֜ת בְּאֹ֣הֶל מֹועֵ֗ד יַֽעֲרֹךְ֩ אֹתֹ֨ו אַֽהֲרֹ֜ן מֵעֶ֧רֶב עַד־בֹּ֛קֶר לִפְנֵ֥י יְהֹוָ֖ה תָּמִ֑יד חֻקַּ֥ת עֹולָ֖ם לְדֹרֹֽתֵיכֶֽם׃
⸨lang:English⸩⁴ ⸨/lang⸩עַ֚ל הַמְּנֹרָ֣ה הַטְּהֹרָ֔ה יַֽעֲרֹ֖ךְ אֶת־הַנֵּרֹ֑ות לִפְנֵ֥י יְהֹוָ֖ה תָּמִֽיד׃

פ

⸨lang:English⸩⁵ ⸨/lang⸩וְלָֽקַחְתָּ֣ סֹ֔לֶת וְאָֽפִיתָ֣ אֹתָ֔הּ שְׁתֵּ֥ים עֶשְׂרֵ֖ה חַלֹּ֑ות שְׁנֵי֙ עֶשְׂרֹנִ֔ים יִֽהְיֶ֖ה הַֽחַלָּ֥ה הָֽאֶחָֽת׃
⸨lang:English⸩⁶ ⸨/lang⸩וְשַׂמְתָּ֥ אֹותָ֛ם שְׁתַּ֥יִם מַֽעֲרָכֹ֖ות שֵׁ֣שׁ הַֽמַּֽעֲרָ֑כֶת עַ֛ל הַשֻּׁלְחָ֥ן הַטָּהֹ֖ר לִפְנֵ֥י יְהֹוָֽה׃
⸨lang:English⸩⁷ ⸨/lang⸩וְנָֽתַתָּ֥ עַל־הַֽמַּֽעֲרֶ֖כֶת לְבֹנָ֣ה זַכָּ֑ה וְהָֽיְתָ֤ה לַלֶּ֙חֶם֙ לְאַזְכָּרָ֔ה אִשֶּׁ֖ה לַֽיהֹוָֽה׃
⸨lang:English⸩⁸ ⸨/lang⸩בְּיֹ֨ום הַשַּׁבָּ֜ת בְּיֹ֣ום הַשַּׁבָּ֗ת יַֽעַרְכֶ֛נּוּ לִפְנֵ֥י יְהֹוָ֖ה תָּמִ֑יד מֵאֵ֥ת בְּנֵֽי־יִשְׂרָאֵ֖ל בְּרִ֥ית עֹולָֽם׃
⸨lang:English⸩⁹ ⸨/lang⸩וְהָֽיְתָה֙ לְאַֽהֲרֹ֣ן וּלְבָנָ֔יו וַֽאֲכָלֻ֖הוּ בְּמָקֹ֣ום ⸨fix:קָדֹ֑שׁ⸩קָד֑שׁ⸨/fix⸩ כִּ֡י קֹדֶשׁ֩ קָֽדָשִׁ֨ים ה֥וּא לֹ֛ו מֵֽאִשֵּׁ֥י יְהֹוָ֖ה חָק־עֹולָֽם׃

ס

⸨lang:English⸩¹⁰ ⸨/lang⸩וַיֵּצֵא֙ בֶּן־אִשָּׁ֣ה יִשְׂרְאֵלִ֔ית וְהוּא֙ בֶּן־אִ֣ישׁ מִצְרִ֔י בְּתֹ֖וךְ בְּנֵ֣י יִשְׂרָאֵ֑ל וַיִּנָּ֙צוּ֙ בַּמַּֽחֲנֶ֔ה בֵּ֚ן הַיִּשְׂרְאֵלִ֔ית יְאִ֖ישׁ הַיִּשְׂרְאֵלִֽי׃
⸨lang:English⸩¹¹ ⸨/lang⸩וַיִּ֠קֹּב בֶּן־הָֽאִשָּׁ֨ה הַיִּשְׂרְאֵלִ֤ית אֶת־הַשֵּׁם֙ וַיְקַלֵּ֔ל וַיָּבִ֥יאוּ אֹתֹ֖ו אֶל־⸨fix:מֹשֶׁ֑ה⸩משֶׁ֑ה⸨/fix⸩ וְשֵׁ֥ם אִמֹּ֛ו שְׁלֹמִ֥ית בַּת־דִּבְרִ֖י לְמַטֵּה־דָֽן׃
⸨lang:English⸩¹² ⸨/lang⸩וַיַּנִּחֻ֖הוּ בַּמִּשְׁמָ֑ר ⸨fix:לִפְרֹ֥שׁ⸩לִפְר֥שׁ⸨/fix⸩ לָהֶ֖ם עַל־פִּ֥י יְהֹוָֽה׃

פ

⸨lang:English⸩¹³ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩¹⁴ ⸨/lang⸩הֹוצֵ֣א אֶת־הַמְקַלֵּ֗ל אֶל־מִחוּץ֙ לַמַּֽחֲנֶ֔ה וְסָֽמְכ֧וּ כָל־הַשֹּֽׁמְעִ֛ים אֶת־יְדֵיהֶ֖ם עַל־רֹאשֹׁ֑ו וְרָֽגְמ֥וּ אֹתֹ֖ו כָּל־הָֽעֵדָֽה׃
⸨lang:English⸩¹⁵ ⸨/lang⸩וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֥ישׁ אִ֛ישׁ כִּֽי־יְקַלֵּ֥ל אֱלֹהָ֖יו וְנָשָׂ֥א חֶטְאֹֽו׃
⸨lang:English⸩¹⁶ ⸨/lang⸩וְנֹקֵ֤ב שֵׁם־יְהֹוָה֙ מֹ֣ות יוּמָ֔ת רָגֹ֥ום יִרְגְּמוּ־בֹ֖ו כָּל־הָֽעֵדָ֑ה כַּגֵּר֙ כָּֽאֶזְרָ֔ח בְּנָקְבֹ֥ו שֵׁ֖ם יוּמָֽת׃
⸨lang:English⸩¹⁷ ⸨/lang⸩וְאִ֕ישׁ כִּ֥י יַכֶּ֖ה כָּל־נֶ֣פֶשׁ אָדָ֑ם מֹ֖ות יוּמָֽת׃
⸨lang:English⸩¹⁸ ⸨/lang⸩וּמַכֵּ֥ה נֶֽפֶשׁ־בְּהֵמָ֖ה יְשַׁלְּמֶ֑נָּה נֶ֖פֶשׁ תַּ֥חַת נָֽפֶשׁ׃
⸨lang:English⸩¹⁹ ⸨/lang⸩וְאִ֕ישׁ כִּֽי־יִתֵּ֥ן מ֖וּם בַּֽעֲמִיתֹ֑ו כַּֽאֲשֶׁ֣ר עָשָׂ֔ה כֵּ֖ן יֵעָ֥שֶׂה לֹּֽו׃
⸨lang:English⸩²⁰ ⸨/lang⸩שֶׁ֚בֶר תַּ֣חַת שֶׁ֔בֶר עַ֚יִן תַּ֣חַת עַ֔יִן שֵׁ֖ן תַּ֣חַת שֵׁ֑ן כַּֽאֲשֶׁ֨ר יִתֵּ֥ן מוּם֙ בָּֽאָדָ֔ם כֵּ֖ן יִנָּ֥תֶן בֹּֽו׃
⸨lang:English⸩²¹ ⸨/lang⸩וּמַכֵּ֥ה בְהֵמָ֖ה יְשַׁלְּמֶ֑נָּה וּמַכֵּ֥ה אָדָ֖ם יוּמָֽת׃
⸨lang:English⸩²² ⸨/lang⸩מִשְׁפַּ֤ט אֶחָד֙ יִֽהְיֶ֣ה לָכֶ֔ם כַּגֵּ֥ר כָּֽאֶזְרָ֖ח יִֽהְיֶ֑ה כִּ֛י אֲנִ֥י יְהֹוָ֖ה אֱלֹֽהֵיכֶֽם׃
⸨lang:English⸩²³ ⸨/lang⸩וַיְדַבֵּ֣ר ⸨fix:מֹשֶׁה֮⸩משֶׁה֮⸨/fix⸩ אֶל־בְּנֵ֣י יִשְׂרָאֵל֒ וַיֹּוצִ֣יאוּ אֶת־הַֽמְקַלֵּ֗ל אֶל־מִחוּץ֙ לַמַּֽחֲנֶ֔ה וַיִּרְגְּמ֥וּ אֹתֹ֖ו אָ֑בֶן וּבְנֵֽי־יִשְׂרָאֵ֣ל עָשׂ֔וּ כַּֽאֲשֶׁ֛ר צִוָּ֥ה יְהֹוָ֖ה אֶת־⸨fix:מֹשֶֽׁה⸩משֶֽׁה⸨/fix⸩׃

⸨cen⸩פ פ פ לב