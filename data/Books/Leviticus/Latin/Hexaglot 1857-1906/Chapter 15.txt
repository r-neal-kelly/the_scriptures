⸨cen⸩CAPUT XV⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen et Aaron, dicens:
⸨lang:English⸩2 ⸨/lang⸩Loquimini filiis Israel, et dicite eis: Vir, qui patitur fluxum seminis immundus erit.
⸨lang:English⸩3 ⸨/lang⸩Et tunc judicabitur huic vitio subjacere, cum per singula momenta adhæserit carni ejus, atque concreverit fœdus humor.
⸨lang:English⸩4 ⸨/lang⸩Omne stratum, in quo dormierit, immundum erit, et ubicumque sederit.
⸨lang:English⸩5 ⸨/lang⸩Si quis hominum tetigerit lectum ejus, lavabit vestimenta sua: et ipse lotus aqua, immundus erit usque ad vesperum.
⸨lang:English⸩6 ⸨/lang⸩Si sederit ubi ille sederat, et ipse lavabit vestimenta sua: et lotus aqua, immundus erit usque ad vesperum.
⸨lang:English⸩7 ⸨/lang⸩Qui tetigerit carnem ejus, lavabit vestimenta sua: et ipse lotus aqua, immundus erit usque ad vesperum.
⸨lang:English⸩8 ⸨/lang⸩Si salivam hujuscemodi homo jecerit super eum qui mundus est, lavabit vestimenta sua: et lotus aqua, immundus erit usque ad vesperum.
⸨lang:English⸩9 ⸨/lang⸩Sagma, super quo sederit, immundum erit:
⸨lang:English⸩10 ⸨/lang⸩Et quidquid sub eo fuerit qui fluxum seminis patitur, pollutum erit usque ad vesperum. Qui portaverit horum aliquid, lavabit vestimenta sua: et ipse lotus aqua, immundus erit usque ad vesperum.
⸨lang:English⸩11 ⸨/lang⸩Omnis, quem tetigerit qui talis est, non lotis ante manibus, lavabit vestimenta sua: et lotus aqua, immundus erit usque ad vesperum.
⸨lang:English⸩12 ⸨/lang⸩Vas fictile quod tetigerit, confringetur: vas autem ligneum lavabitur aqua.
⸨lang:English⸩13 ⸨/lang⸩Si sanatus fuerit qui hujuscemodi sustinet passionem, numerabit septem dies post emundationem sui, et lotis vestibus et toto corpore in aquis viventibus, erit mundus.
⸨lang:English⸩14 ⸨/lang⸩Die autem octavo sumet duos turtures, aut duos pullos columbæ, et veniet in conspectum Domini ad ostium tabernaculi testimonii, dabitque eos sacerdoti:
⸨lang:English⸩15 ⸨/lang⸩Qui faciet unum pro peccato, et alterum in holocaustum: rogabitque pro eo coram Domino, ut emundetur a fluxu seminis sui.
⸨lang:English⸩16 ⸨/lang⸩Vir de quo egreditur semen coitus, lavabit aqua omne corpus suum: et immundus erit usque ad vesperum.
⸨lang:English⸩17 ⸨/lang⸩Vestem et pellem, quam habuerit, lavabit aqua, et immunda erit usque ad vesperum.
⸨lang:English⸩18 ⸨/lang⸩Mulier, cum qua coierit, lavabitur aqua, et immunda erit usque ad vesperum.
⸨lang:English⸩19 ⸨/lang⸩Mulier, quæ redeunte mense patitur fluxum sanguinis, septem diebus separabitur.
⸨lang:English⸩20 ⸨/lang⸩Omnis qui tetigerit eam, immundus erit usque ad vesperum:
⸨lang:English⸩21 ⸨/lang⸩Et in quo dormierit vel sederit diebus separationis suæ, polluetur.
⸨lang:English⸩22 ⸨/lang⸩Qui tetigerit lectum ejus, lavabit vestimenta sua: et ipse lotus aqua, immundus erit usque ad vesperum.
⸨lang:English⸩23 ⸨/lang⸩Omne vas, super quo illa sederit, quisquis attigerit, lavabit vestimenta sua: et ipse lotus aqua, pollutus erit usque ad vesperum.
⸨lang:English⸩24 ⸨/lang⸩Si coierit cum ea vir tempore sanguinis menstrualis, immundus erit septem diebus: et omne stratum, in quo dormierit, polluetur.
⸨lang:English⸩25 ⸨/lang⸩Mulier, quæ patitur multis diebus fluxum sanguinis non in tempore menstruali, vel quæ post menstruum sanguinem fluere non cessat, quamdiu subjacet huic passioni, immunda erit quasi sit in tempore menstruo.
⸨lang:English⸩26 ⸨/lang⸩Omne stratum in quo dormierit, et vas in quo sederit, pollutum erit.
⸨lang:English⸩27 ⸨/lang⸩Quicumque tetigerit ea, lavabit vestimenta sua: et ipse lotus aqua, immundus erit usque ad vesperum.
⸨lang:English⸩28 ⸨/lang⸩Si steterit sanguis, et fluere cessaverit, numerabit septem dies purificationis suæ;
⸨lang:English⸩29 ⸨/lang⸩Et die octavo offeret pro se sacerdoti duos turtures, aut duos pullos columbarum, ad ostium tabernaculi testimonii:
⸨lang:English⸩30 ⸨/lang⸩Qui unum faciet pro peccato, et alterum in holocaustum, rogabitque pro ea coram Domino, et pro fluxu immunditiæ ejus.
⸨lang:English⸩31 ⸨/lang⸩Docebitis ergo filios Israel ut caveant immunditiam, et non moriantur in sordibus suis, cum polluerint tabernaculum meum quod est inter eos.
⸨lang:English⸩32 ⸨/lang⸩Ista est lex ejus, qui patitur fluxum seminis, et qui polluitur coitu,
⸨lang:English⸩33 ⸨/lang⸩Et quæ menstruis temporibus separatur, vel quæ jugi fluit sanguine, et hominis qui dormierit cum ea.