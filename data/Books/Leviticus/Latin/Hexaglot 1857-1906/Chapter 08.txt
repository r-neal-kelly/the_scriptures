⸨cen⸩CAPUT VIII⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Tolle Aaron cum filiis suis, vestes eorum, et unctionis oleum, vitulum pro peccato, duos arietes, canistrum cum azymis,
⸨lang:English⸩3 ⸨/lang⸩Et congregabis omnem cœtum ad ostium tabernaculi.
⸨lang:English⸩4 ⸨/lang⸩Fecit Moyses ut Dominus imperaverat. Congregataque omni turba ante fores tabernaculi,
⸨lang:English⸩5 ⸨/lang⸩Ait: Iste est sermo, quem jussit Dominus fieri.
⸨lang:English⸩6 ⸨/lang⸩Statimque obtulit Aaron et filios ejus. Cumque lavisset eos,
⸨lang:English⸩7 ⸨/lang⸩Vestivit pontificem subucula linea, accingens eum balteo, et induens eum tunica hyacinthina, et desuper humerale imposuit.
⸨lang:English⸩8 ⸨/lang⸩Quod astringens cingulo aptavit rationali, in quo erat Doctrina et Veritas.
⸨lang:English⸩9 ⸨/lang⸩Cidari quoque texit caput: et super eam, contra frontem, posuit laminam auream consecratam in sanctificatione, sicut præceperat ei Dominus.
⸨lang:English⸩10 ⸨/lang⸩Tulit et unctionis oleum, quo linivit tabernaculum cum omni supellectili sua.
⸨lang:English⸩11 ⸨/lang⸩Cumque sanctificans aspersisset altare septem vicibus, unxit illud, et omnia vasa ejus, labrumque cum basi sua sanctificavit oleo.
⸨lang:English⸩12 ⸨/lang⸩Quod fundens super caput Aaron, unxit eum, et consecravit:
⸨lang:English⸩13 ⸨/lang⸩Filios quoque ejus oblatos vestivit tunicis lineis, et cinxit balteis, imposuitque mitras, ut jusserat Dominus.
⸨lang:English⸩14 ⸨/lang⸩Obtulit et vitulum pro peccato; cumque super caput ejus posuisset Aaron et filii ejus manus suas,
⸨lang:English⸩15 ⸨/lang⸩Immolavit eum: hauriens sanguinem, et tincto digito, tetigit cornua altaris per gyrum; quo expiato et sanctificato, fudit reliquum sanguinem ad fundamenta ejus.
⸨lang:English⸩16 ⸨/lang⸩Adipem vero qui erat super vitalia, et reticulum jecoris, duosque renunculos cum arvinulis suis, adolevit super altare:
⸨lang:English⸩17 ⸨/lang⸩Vitulum cum pelle et carnibus, et fimo, cremans extra castra, sicut præceperat Dominus.
⸨lang:English⸩18 ⸨/lang⸩Obtulit et arietem in holocaustum: super cujus caput cum imposuissent Aaron et filii ejus manus suas,
⸨lang:English⸩19 ⸨/lang⸩Immolavit eum, et fudit sanguinem ejus per circuitum altaris.
⸨lang:English⸩20 ⸨/lang⸩Ipsumque arietem in frusta concidens, caput ejus, et artus, et adipem adolevit igni,
⸨lang:English⸩21 ⸨/lang⸩Lotis prius intestinis et pedibus; totumque simul arietem incendit super altare, eo quod esset holocaustum suavissimi odoris Domino, sicut præceperat ei.
⸨lang:English⸩22 ⸨/lang⸩Obtulit et arietem secundum, in consecratione sacerdotum: posueruntque super caput ejus Aaron et filii ejus manus suas.
⸨lang:English⸩23 ⸨/lang⸩Quem cum immolasset Moyses, sumens de sanguine ejus, tetigit extremum auriculæ dextræ Aaron, et pollicem manus ejus dextræ, similiter et pedis.
⸨lang:English⸩24 ⸨/lang⸩Obtulit et filios Aaron; cumque de sanguine arietis immolati tetigisset extremum auriculæ singulorum dextræ, et pollices manus ac pedis dextri, reliquum fudit super altare per circuitum:
⸨lang:English⸩25 ⸨/lang⸩Adipem vero, et caudam, omnemque pinguedinem quæ operit intestina, reticulum jecoris, et duos renes cum adipibus suis et armo dextro separavit.
⸨lang:English⸩26 ⸨/lang⸩Tollens autem de canistro azymorum, quod erat coram Domino, panem absque fermento, et collyridam conspersam oleo, laganumque, posuit super adipes, et armum dextrum,
⸨lang:English⸩27 ⸨/lang⸩Tradens simul omnia Aaron et filiis ejus. Qui postquam levaverunt ea coram Domino,
⸨lang:English⸩28 ⸨/lang⸩Rursum suscepta de manibus eorum, adolevit super altare holocausti, eo quod consecrationis esset oblatio, in odorem suavitatis, sacrificii Domino.
⸨lang:English⸩29 ⸨/lang⸩Tulitque pectusculum, elevans illud coram Domino, de ariete consecrationis in partem suam, sicut præceperat ei Dominus.
⸨lang:English⸩30 ⸨/lang⸩Assumensque unguentum, et sanguinem qui erat in altari, aspersit super Aaron et vestimenta ejus, et super filios illius ac vestes eorum.
⸨lang:English⸩31 ⸨/lang⸩Cumque sanctificasset eos in vestitu suo, præcepit eis, dicens: Coquite carnes ante fores tabernaculi, et ibi comedite eas; panes quoque consecrationis edite, qui positi sunt in canistro, sicut præcepit mihi Dominus, dicens: Aaron et filii ejus comedent eos:
⸨lang:English⸩32 ⸨/lang⸩Quidquid autem reliquum fuerit de carne et panibus, ignis absumet.
⸨lang:English⸩33 ⸨/lang⸩De ostio quoque tabernaculi non exibitis septem diebus, usque ad diem quo complebitur tempus consecrationis vestræ; septem enim diebus finitur consecratio:
⸨lang:English⸩34 ⸨/lang⸩Sicut et impræsentiarum factum est, ut ritus sacrificii compleretur.
⸨lang:English⸩35 ⸨/lang⸩Die ac nocte manebitis in tabernaculo observantes custodias Domini, ne moriamini: sic enim mihi præceptum est.
⸨lang:English⸩36 ⸨/lang⸩Feceruntque Aaron et filii ejus cuncta quæ locutus est Dominus per manum Moysi.