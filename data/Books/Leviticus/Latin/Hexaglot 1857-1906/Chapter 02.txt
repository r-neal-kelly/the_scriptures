⸨cen⸩CAPUT II⸼

⸨lang:English⸩1 ⸨/lang⸩⸨sc⸩Anima⸨/sc⸩ cum obtulerit oblationem sacrificii Domino, simila erit ejus oblatio; fundetque super eam oleum, et ponet thus,
⸨lang:English⸩2 ⸨/lang⸩Ac deferet ad filios Aaron sacerdotes: quorum unus tollet pugillum plenum similæ et olei, ac totum thus, et ponet memoriale super altare in odorem suavissimum Domino.
⸨lang:English⸩3 ⸨/lang⸩Quod autem reliquum fuerit de sacrificio, erit Aaron et filiorum ejus, Sanctum sanctorum de oblationibus Domini.
⸨lang:English⸩4 ⸨/lang⸩Cum autem obtuleris sacrificium coctum in clibano: de simila, panes scilicet absque fermento, conspersos oleo, et lagana azyma oleo lita.
⸨lang:English⸩5 ⸨/lang⸩Si oblatio tua fuerit de sartagine, similæ conspersæ oleo et absque fermento,
⸨lang:English⸩6 ⸨/lang⸩Divides eam minutatim, et fundes super eam oleum.
⸨lang:English⸩7 ⸨/lang⸩Sin autem de craticula fuerit sacrificium, æque simila oleo conspergetur:
⸨lang:English⸩8 ⸨/lang⸩Quam offerens Domino, trades manibus sacerdotis,
⸨lang:English⸩9 ⸨/lang⸩Qui cum obtulerit eam, tollet memoriale de sacrificio, et adolebit super altare, in odorem suavitatis Domino;
⸨lang:English⸩10 ⸨/lang⸩Quidquid autem reliquum est, erit Aaron, et filiorum ejus, Sanctum sanctorum de oblationibus Domini.
⸨lang:English⸩11 ⸨/lang⸩Omnis oblatio, quæ offertur Domino, absque fermento fiet, nec quidquam fermenti ac mellis adolebitur in sacrificio Domino.
⸨lang:English⸩12 ⸨/lang⸩Primitias tantum eorum offeretis ac munera: super altare vero non imponentur in odorem suavitatis.
⸨lang:English⸩13 ⸨/lang⸩Quidquid obtuleris sacrificii, sale condies, nec auferes sal fœderis Dei tui de sacrificio tuo. In omni oblatione tua offeres sal.
⸨lang:English⸩14 ⸨/lang⸩Si autem obtuleris munus primarum frugum tuarum Domino de spicis adhuc virentibus, torrebis igni, et confringes in morem farris, et sic offeres primitias tuas Domino,
⸨lang:English⸩15 ⸨/lang⸩Fundens supra oleum, et thus imponens, quia oblatio Domini est.
⸨lang:English⸩16 ⸨/lang⸩De qua adolebit sacerdos in memoriam muneris, partem farris fracti, et olei, ac totum thus.