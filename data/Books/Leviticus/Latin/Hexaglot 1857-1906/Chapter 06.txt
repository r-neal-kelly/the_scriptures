⸨cen⸩CAPUT VI⸼

⸨lang:English⸩1 ⸨/lang⸩⸨sc⸩Locutus⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Anima quæ peccaverit, et, contempto Domino, negaverit proximo suo depositum quod fidei ejus creditum fuerat, vel vi aliquid extorserit, aut calumniam fecerit,
⸨lang:English⸩3 ⸨/lang⸩Sive rem perditam invenerit, et inficians insuper pejeraverit, et quodlibet aliud ex pluribus fecerit, in quibus solent peccare homines,
⸨lang:English⸩4 ⸨/lang⸩Convicta delicti, reddet
⸨lang:English⸩5 ⸨/lang⸩Omnia quæ per fraudem voluit obtinere, integra, et quintam insuper partem domino cui damnum intulerat.
⸨lang:English⸩6 ⸨/lang⸩Pro peccato autem suo offeret arietem immaculatum de grege, et dabit eum sacerdoti, juxta æstimationem mensuramque delicti:
⸨lang:English⸩7 ⸨/lang⸩Qui rogabit pro eo coram Domino, et dimittetur illi pro singulis quæ faciendo peccavit.
⸨lang:English⸩8 ⸨/lang⸩Locutusque est Dominus ad Moysen, dicens:
⸨lang:English⸩9 ⸨/lang⸩Præcipe Aaron et filiis ejus: Hæc est lex holocausti: Cremabitur in altari tota nocte usque mane: ignis ex eodem altari erit.
⸨lang:English⸩10 ⸨/lang⸩Vestietur tunica sacerdos et feminalibus lineis: tolletque cineres, quos vorans ignis exussit, et ponens juxta altare,
⸨lang:English⸩11 ⸨/lang⸩Spoliabitur prioribus vestimentis, indutusque aliis, efferet eos extra castra, et in loco mundissimo usque ad favillam consumi faciet.
⸨lang:English⸩12 ⸨/lang⸩Ignis autem in altari semper ardebit, quem nutriet sacerdos subjiciens ligna mane per singulos dies, et, imposito holocausto, desuper adolebit adipes pacificorum.
⸨lang:English⸩13 ⸨/lang⸩Ignis est iste perpetuus, qui nunquam deficiet in altari.
⸨lang:English⸩14 ⸨/lang⸩Hæc est lex sacrificii et libamentorum, quæ offerent filii Aaron coram Domino, et coram altari.
⸨lang:English⸩15 ⸨/lang⸩Tollet sacerdos pugillum similæ, quæ conspersa est oleo, et totum thus, quod super similam positum est: adolebitque illud in altari, in monimentum odoris suavissimi Domino:
⸨lang:English⸩16 ⸨/lang⸩Reliquam autem partem similæ comedet Aaron cum filiis suis, absque fermento: et comedet in loco sancto atrii tabernaculi.
⸨lang:English⸩17 ⸨/lang⸩Ideo autem non fermentabitur, quia pars ejus in Domini offertur incensum. Sanctum sanctorum erit, sicut pro peccato atque delicto.
⸨lang:English⸩18 ⸨/lang⸩Mares tantum stirpis Aaron comedent illud. Legitimum ac sempiternum erit in generationibus vestris de sacrificiis Domini; omnis qui tetigerit illa, sanctificabitur.
⸨lang:English⸩19 ⸨/lang⸩Locutusque est Dominus ad Moysen, dicens:
⸨lang:English⸩20 ⸨/lang⸩Hæc est oblatio Aaron, et filiorum ejus, quam offerre debent Domino in die unctionis suæ. Decimam partem ephi offerent similæ in sacrificio sempiterno, medium ejus mane, et medium ejus vespere:
⸨lang:English⸩21 ⸨/lang⸩Quæ in sartagine oleo conspersa frigetur. Offeret autem eam calidam, in odorem suavissimum Domino,
⸨lang:English⸩22 ⸨/lang⸩Sacerdos qui jure patri successerit, et tota cremabitur in altari.
⸨lang:English⸩23 ⸨/lang⸩Omne enim sacrificium sacerdotum igne consumetur, nec quisquam comedet ex eo.
⸨lang:English⸩24 ⸨/lang⸩Locutus est autem Dominus ad Moysen, dicens:
⸨lang:English⸩25 ⸨/lang⸩Loquere Aaron et filiis ejus: Ista est lex hostiæ pro peccato: In loco ubi offertur holocaustum, immolabitur coram Domino: Sanctum sanctorum est.
⸨lang:English⸩26 ⸨/lang⸩Sacerdos qui offert, comedet eam in loco sancto, in atrio tabernaculi.
⸨lang:English⸩27 ⸨/lang⸩Quidquid tetigerit carnes ejus, sanctificabitur. Si de sanguine illius vestis fuerit aspersa, lavabitur in loco sancto.
⸨lang:English⸩28 ⸨/lang⸩Vas autem fictile, in quo cocta est, confringetur; quod si vas æneum fuerit, defricabitur, et lavabitur aqua.
⸨lang:English⸩29 ⸨/lang⸩Omnis masculus de genere sacerdotali vescetur de carnibus ejus, quia Sanctum sanctorum est.
⸨lang:English⸩30 ⸨/lang⸩Hostia enim quæ cæditur pro peccato, cujus sanguis infertur in tabernaculum testimonii ad expiandum in Sanctuario, non comedetur, sed comburetur igni.