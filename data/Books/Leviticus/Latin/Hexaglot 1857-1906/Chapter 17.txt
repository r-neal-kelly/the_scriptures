⸨cen⸩CAPUT XVII⸼

⸨lang:English⸩1 ⸨/lang⸩⸨sc⸩Et⸨/sc⸩ locutus est Dominus ad Moysen, dicens:
⸨lang:English⸩2 ⸨/lang⸩Loquere Aaron et filiis ejus, et cunctis filiis Israel, dicens ad eos: Iste est sermo quem mandavit Dominus, dicens:
⸨lang:English⸩3 ⸨/lang⸩Homo quilibet de domo Israel, si occiderit bovem aut ovem, sive capram, in castris vel extra castra,
⸨lang:English⸩4 ⸨/lang⸩Et non obtulerit ad ostium tabernaculi oblationem Domino, sanguinis reus erit: quasi si sanguinem fuderit, sic peribit de medio populi sui.
⸨lang:English⸩5 ⸨/lang⸩Ideo sacerdoti offerre debent filii Israel hostias suas, quas occident in agro, ut sanctificentur Domino ante ostium tabernaculi testimonii, et immolent eas hostias pacificas Domino.
⸨lang:English⸩6 ⸨/lang⸩Fundetque sacerdos sanguinem super altare Domini ad ostium tabernaculi testimonii, et adolebit adipem in odorem suavitatis Domino;
⸨lang:English⸩7 ⸨/lang⸩Et nequaquam ultra immolabunt hostias suas dæmonibus, cum quibus fornicati sunt. Legitimum sempiternum erit illis et posteris eorum.
⸨lang:English⸩8 ⸨/lang⸩Et ad ipsos dices: Homo de domo Israel, et de advenis qui peregrinantur apud vos, qui obtulerit holocaustum sive victimam,
⸨lang:English⸩9 ⸨/lang⸩Et ad ostium tabernaculi testimonii non adduxerit eam, ut offeratur Domino, interibit de populo suo.
⸨lang:English⸩10 ⸨/lang⸩Homo quilibet de domo Israel, et de advenis qui peregrinantur inter eos, si comederit sanguinem, obfirmabo faciem meam contra animam illius, et disperdam eam de populo suo,
⸨lang:English⸩11 ⸨/lang⸩Quia anima carnis in sanguine est: et ego dedi illum vobis, ut super altare in eo expietis pro animabus vestris, et sanguis pro animæ piaculo sit.
⸨lang:English⸩12 ⸨/lang⸩Idcirco dixi filiis Israel: Omnis anima ex vobis non comedet sanguinem, nec ex advenis qui peregrinantur apud vos.
⸨lang:English⸩13 ⸨/lang⸩Homo quicumque de filiis Israel, et de advenis qui peregrinantur apud vos, si venatione atque aucupio ceperit feram vel avem, quibus vesci licitum est, fundat sanguinem ejus, et operiat illum terra.
⸨lang:English⸩14 ⸨/lang⸩Anima enim omnis carnis in sanguine est: unde dixi filiis Israel: Sanguinem universæ carnis non comedetis, quia anima carnis in sanguine est: et quicumque comederit illum, interibit.
⸨lang:English⸩15 ⸨/lang⸩Anima quæ comederit morticinum, vel captum a bestia, tam de indigenis, quam de advenis, lavabit vestimenta sua et semetipsum aqua, et contaminatus erit usque ad vesperum: et hoc ordine mundus fiet.
⸨lang:English⸩16 ⸨/lang⸩Quod si non laverit vestimenta sua et corpus, portabit iniquitatem suam.