⸨cen⸩LEVITICUS, CAPUT I⸼

⸨lang:English⸩⸨fix:1 ⸩⸨/fix⸩⸨/lang⸩⸨sc⸩Vocavit⸨/sc⸩ autem Moysen, et locutus est ei Dominus de tabernaculo testimonii, dicens:
⸨lang:English⸩2 ⸨/lang⸩Loquere filiis Israel, et dices ad eos: Homo, qui obtulerit ex vobis hostiam Domino de pecoribus, id est, de bobus et ovibus offerens victimas,
⸨lang:English⸩3 ⸨/lang⸩Si holocaustum fuerit ejus oblatio, ac de armento, masculum immaculatum offeret ad ostium tabernaculi testimonii, ad placandum sibi Dominum:
⸨lang:English⸩4 ⸨/lang⸩Ponetque manum super caput hostiæ, et acceptabilis erit, atque in expiationem ejus proficiens:
⸨lang:English⸩5 ⸨/lang⸩Immolabitque vitulum coram Domino, et offerent filii Aaron sacerdotes sanguinem ejus, fundentes per altaris circuitum, quod est ante ostium tabernaculi.
⸨lang:English⸩6 ⸨/lang⸩Detractaque pelle hostiæ, artus in frusta concident,
⸨lang:English⸩7 ⸨/lang⸩Et subjicient in altari ignem, strue lignorum ante composita:
⸨lang:English⸩8 ⸨/lang⸩Et membra quæ sunt cæsa, desuper ordinantes, caput videlicet, et cuncta quæ adhærent jecori,
⸨lang:English⸩9 ⸨/lang⸩Intestinis et pedibus lotis aqua: adolebitque ea sacerdos super altare in holocaustum et suavem odorem Domino.
⸨lang:English⸩10 ⸨/lang⸩Quod si de pecoribus oblatio est, de ovibus sive de capris holocaustum, masculum absque macula offeret:
⸨lang:English⸩11 ⸨/lang⸩Immolabitque ad latus altaris, quod respicit ad aquilonem, coram Domino: sanguinem vero illius fundent super altare filii Aaron per circuitum:
⸨lang:English⸩12 ⸨/lang⸩Dividentque membra, caput, et omnia quæ adhærent jecori: et ponent super ligna, quibus subjiciendus est ignis:
⸨lang:English⸩13 ⸨/lang⸩Intestina vero et pedes lavabunt aqua. Et oblata omnia adolebit sacerdos super altare, in holocaustum et odorem suavissimum Domino.
⸨lang:English⸩14 ⸨/lang⸩Si autem de avibus, holocausti oblatio fuerit Domino, de turturibus, aut pullis columbæ,
⸨lang:English⸩15 ⸨/lang⸩Offeret eam sacerdos ad altare: et retorto ad collum capite, ac rupto vulneris loco, decurrere faciet sanguinem super crepidinem altaris:
⸨lang:English⸩16 ⸨/lang⸩Vesiculam vero gutturis, et plumas projiciet prope altare ad orientalem plagam, in loco in quo cineres effundi solent,
⸨lang:English⸩17 ⸨/lang⸩Confringetque ascellas ejus, et non secabit, neque ferro dividet eam, et adolebit super altare, lignis igne supposito. Holocaustum est et oblatio suavissimi odoris Domino.