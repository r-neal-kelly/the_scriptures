⸨cen⸩CAPUT IV⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen dicens:
⸨lang:English⸩2 ⸨/lang⸩Loquere filiis Israel: Anima, quæ peccaverit per ignorantiam, et de universis mandatis Domini, quæ præcepit ut non fierent; quidpiam fecerit:
⸨lang:English⸩3 ⸨/lang⸩Si sacerdos, qui unctus est, peccaverit, delinquere faciens populum, offeret pro peccato suo vitulum immaculatum Domino:
⸨lang:English⸩4 ⸨/lang⸩Et adducet illum ad ostium tabernaculi testimonii coram Domino, ponetque manum super caput ejus, et immolabit eum Domino.
⸨lang:English⸩5 ⸨/lang⸩Hauriet quoque de sanguine vituli, inferens illum in tabernaculum testimonii.
⸨lang:English⸩6 ⸨/lang⸩Cumque intinxerit digitum in sanguine, asperget eo septies coram Domino contra velum sanctuarii.
⸨lang:English⸩7 ⸨/lang⸩Ponetque de eodem sanguine super cornua altaris thymiamatis gratissimi Domino, quod est in tabernaculo testimonii; omnem autem reliquum sanguinem fundet in basim altaris holocausti in introitu tabernaculi.
⸨lang:English⸩8 ⸨/lang⸩Et adipem vituli auferet pro peccato, tam eum qui vitalia operit, quam omnia quæ intrinsecus sunt:
⸨lang:English⸩9 ⸨/lang⸩Duos renunculos, et reticulum quod est super eos juxta ilia, et adipem jecoris cum renunculis,
⸨lang:English⸩10 ⸨/lang⸩Sicut aufertur de vitulo hostiæ pacificorum: et adolebit ea super altare holocausti.
⸨lang:English⸩11 ⸨/lang⸩Pellem vero et omnes carnes, cum capite et pedibus et intestinis et fimo,
⸨lang:English⸩12 ⸨/lang⸩Et reliquo corpore, efferet extra castra in locum mundum, ubi cineres effundi solent: incendetque ea super lignorum struem, quæ in loco effusorum cinerum cremabuntur.
⸨lang:English⸩13 ⸨/lang⸩Quod si omnis turba Israel ignoraverit, et per imperitiam fecerit quod contra mandatum Domini est,
⸨lang:English⸩14 ⸨/lang⸩Et postea intellexerit peccatum suum, offeret pro peccato suo vitulum, adducetque eum ad ostium tabernaculi.
⸨lang:English⸩15 ⸨/lang⸩Et ponent seniores populi manus super caput ejus coram Domino. Immolatoque vitulo in conspectu Domini,
⸨lang:English⸩16 ⸨/lang⸩Inferet sacerdos, qui unctus est, de sanguine ejus in tabernaculum testimonii,
⸨lang:English⸩17 ⸨/lang⸩Tincto digito aspergens septies contra velum
⸨lang:English⸩18 ⸨/lang⸩Ponetque de eodem sanguine in cornibus altaris, quod est coram Domino in tabernaculo testimonii: reliquum autem sanguinem fundet juxta basim altaris holocaustorum, quod est in ostio tabernaculi testimonii.
⸨lang:English⸩19 ⸨/lang⸩Omnemque ejus adipem tollet, et adolebit super altare:
⸨lang:English⸩20 ⸨/lang⸩Sic faciens et de hoc vitulo quo modo fecit et prius: et rogante pro eis sacerdote, propitius erit eis Dominus.
⸨lang:English⸩21 ⸨/lang⸩Ipsum autem vitulum efferet extra castra, atque comburet sicut et priorem vitulum, quia est pro peccato multitudinis.
⸨lang:English⸩22 ⸨/lang⸩Si peccaverit princeps, et fecerit unum e pluribus per ignorantiam, quod Domini lege prohibetur,
⸨lang:English⸩23 ⸨/lang⸩Et postea intellexerit peccatum suum; offeret hostiam Domino, hircum de capris immaculatum.
⸨lang:English⸩24 ⸨/lang⸩Ponetque manum suam super caput ejus: cumque immolaverit eum in loco ubi solet mactari holocaustum coram Domino, quia pro peccato est,
⸨lang:English⸩25 ⸨/lang⸩Tinget sacerdos digitum in sanguine hostiæ pro peccato, tangens cornua altaris holocausti, et reliquum fundens ad basim ejus.
⸨lang:English⸩26 ⸨/lang⸩Adipem vero adolebit supra, sicut in victimis pacificorum fieri solet: rogabitque pro eo sacerdos, et pro peccato ejus, et dimittetur ei.
⸨lang:English⸩27 ⸨/lang⸩Quod si peccaverit anima per ignorantiam, de populo terræ, ut faciat quidquam de his quæ Domini lege prohibentur, atque delinquat,
⸨lang:English⸩28 ⸨/lang⸩Et cognoverit peccatum suum, offeret capram immaculatam.
⸨lang:English⸩29 ⸨/lang⸩Ponetque manum super caput hostiæ quæ pro peccato est, et immolabit eam in loco holocausti.
⸨lang:English⸩30 ⸨/lang⸩Tolletque sacerdos de sanguine in digito suo: et tangens cornua altaris holocausti, reliquum fundet ad basim ejus.
⸨lang:English⸩31 ⸨/lang⸩Omnem autem adipem auferens, sicut auferri solet de victimis pacificorum, adolebit super altare in odorem suavitatis Domino: rogabitque pro eo, et dimittetur ei.
⸨lang:English⸩32 ⸨/lang⸩Sin autem de pecoribus obtulerit victimam pro peccato, ovem scilicet immaculatam;
⸨lang:English⸩33 ⸨/lang⸩Ponet manum super caput ejus, et immolabit eam in loco ubi solent cædi holocaustorum hostiæ.
⸨lang:English⸩34 ⸨/lang⸩Sumetque sacerdos de sanguine ejus digito suo, et tangens cornua altaris holocausti, reliquum fundet ad basim ejus.
⸨lang:English⸩35 ⸨/lang⸩Omnem quoque adipem auferens, sicut auferri solet adeps arietis qui immolatur pro pacificis: cremabit super altare in incensum Domini: rogabitque pro eo, et pro peccato ejus, et dimittetur ei.