⸨cen⸩CAPUT V⸼

⸨lang:English⸩1 ⸨/lang⸩⸨sc⸩Si⸨/sc⸩ peccaverit anima, et audierit vocem jurantis, testisque fuerit quod aut ipse vidit, aut conscius est: nisi indicaverit, portabit iniquitatem suam.
⸨lang:English⸩2 ⸨/lang⸩Anima, quæ tetigerit aliquid immundum, sive quod occisum a bestia est, aut per se mortuum, aut quodlibet aliud reptile: et oblita fuerit immunditiæ suæ, rea est, et deliquit:
⸨lang:English⸩3 ⸨/lang⸩Et si tetigerit quidquam de immunditia hominis, juxta omnem impuritatem qua pollui solet, oblitaque cognoverit postea, subjacebit delicto.
⸨lang:English⸩4 ⸨/lang⸩Anima, quæ juraverit, et protulerit labiis suis, ut vel male quid faceret, vel bene, et idipsum juramento et sermone firmaverit, oblitaque postea intellexerit delictum suum,
⸨lang:English⸩5 ⸨/lang⸩Agat pœnitentiam pro peccato,
⸨lang:English⸩6 ⸨/lang⸩Et offerat de gregibus agnam sive capram, orabitque pro ea sacerdos et pro peccato ejus:
⸨lang:English⸩7 ⸨/lang⸩Sin autem non potuerit offerre pecus, offerat duos turtures, vel duos pullos columbarum, Domino, unum pro peccato, et alterum in holocaustum,
⸨lang:English⸩8 ⸨/lang⸩Dabitque eos sacerdoti: qui primum offerens pro peccato, retorquebit caput ejus ad pennulas, ita ut collo hæreat, et non penitus abrumpatur.
⸨lang:English⸩9 ⸨/lang⸩Et asperget de sanguine ejus parietem altaris: quidquid autem reliquum fuerit, faciet distillare ad fundamentum ejus, quia pro peccato est.
⸨lang:English⸩10 ⸨/lang⸩Alterum vero adolebit in holocaustum, ut fieri solet: rogabitque pro eo sacerdos et pro peccato ejus, et dimittetur ei.
⸨lang:English⸩11 ⸨/lang⸩Quod si non quiverit manus ejus duos offerre turtures, aut duos pullos columbarum, offeret pro peccato suo similæ partem ephi decimam; non mittet in eam oleum, nec thuris aliquid imponet, quia pro peccato est:
⸨lang:English⸩12 ⸨/lang⸩Tradetque eam sacerdoti: qui plenum ex ea pugillum hauriens, cremabit super altare, in monimentum ejus qui obtulerit,
⸨lang:English⸩13 ⸨/lang⸩Rogans pro illo et expians, reliquam vero partem ipse habebit in munere.
⸨lang:English⸩14 ⸨/lang⸩Locutusque est Dominus ad Moysen, dicens:
⸨lang:English⸩15 ⸨/lang⸩Anima, si prævaricans ceremonias, per errorem, in his quæ Domino sunt sanctificata, peccaverit, offeret pro delicto suo arietem immaculatum de gregibus, qui emi potest duobus siclis, juxta pondus sanctuarii:
⸨lang:English⸩16 ⸨/lang⸩Ipsumque quod intulit damni restituet, et quintam partem ponet supra, tradens sacerdoti, qui rogabit pro eo offerens arietem, et dimittetur ei.
⸨lang:English⸩17 ⸨/lang⸩Anima si peccaverit per ignorantiam, feceritque unum ex his quæ Domini lege prohibentur, et peccati rea intellexerit iniquitatem suam,
⸨lang:English⸩18 ⸨/lang⸩Offeret arietem immaculatum de gregibus sacerdoti, juxta mensuram æstimationemque peccati: qui orabit pro eo, quia nesciens fecerit: et dimittetur ei,
⸨lang:English⸩19 ⸨/lang⸩Quia per errorem deliquit in Dominum.