⸨cen⸩CAPUT XIII⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen et Aaron, dicens:
⸨lang:English⸩2 ⸨/lang⸩Homo, in cujus cute et carne ortus fuerit diversus color sive pustula, aut quasi lucens quippiam, id est, plaga lepræ, adducetur ad Aaron sacerdotem, vel ad unum quemlibet filiorum ejus.
⸨lang:English⸩3 ⸨/lang⸩Qui cum viderit lepram in cute, et pilos in album mutatos colorem, ipsamque speciem lepræ humiliorem cute et carne reliqua; plaga lepræ est, et ad arbitrium ejus separabitur.
⸨lang:English⸩4 ⸨/lang⸩Sin autem lucens candor fuerit in cute, nec humilior carne reliqua, et pili coloris pristini, recludet eum sacerdos septem diebus,
⸨lang:English⸩5 ⸨/lang⸩Et considerabit die septimo: et siquidem lepra ultra non creverit, nec transierit in cute priores terminos, rursum recludet eum septem diebus aliis.
⸨lang:English⸩6 ⸨/lang⸩Et die septimo contemplabitur: si obscurior fuerit lepra, et non creverit in cute, mundabit eum, quia scabies est: lavabitque homo vestimenta sua, et mundus erit.
⸨lang:English⸩7 ⸨/lang⸩Quod si postquam a sacerdote visus est, et redditus munditiæ, iterum lepra creverit; adducetur ad eum,
⸨lang:English⸩8 ⸨/lang⸩Et immunditiæ condemnabitur.
⸨lang:English⸩9 ⸨/lang⸩Plaga lepræ si fuerit in homine, adducetur ad sacerdotem,
⸨lang:English⸩10 ⸨/lang⸩Et videbit eum. Cumque color albus in cute fuerit, et capillorum mutaverit aspectum, ipsa quoque caro viva apparuerit:
⸨lang:English⸩11 ⸨/lang⸩Lepra vetustissima judicabitur, atque inolita cuti. Contaminabit itaque eum sacerdos, et non recludet, quia perspicuæ immunditiæ est.
⸨lang:English⸩12 ⸨/lang⸩Sin autem effloruerit discurrens lepra in cute, et operuerit omnem cutem a capite usque ad pedes, quidquid sub aspectum oculorum cadit,
⸨lang:English⸩13 ⸨/lang⸩Considerabit eum sacerdos, et teneri lepra mundissima judicabit: eo quod omnis in candorem versa sit, et idcirco homo mundus erit.
⸨lang:English⸩14 ⸨/lang⸩Quando vero caro vivens in eo apparuerit,
⸨lang:English⸩15 ⸨/lang⸩Tunc sacerdotis judicio polluetur, et inter immundos reputabitur; caro enim viva si lepra aspergitur, immunda est.
⸨lang:English⸩16 ⸨/lang⸩Quod si rursum versa fuerit in alborem, et totum hominem operuerit,
⸨lang:English⸩17 ⸨/lang⸩Considerabit eum sacerdos, et mundum esse decernet.
⸨lang:English⸩18 ⸨/lang⸩Caro autem et cutis in qua ulcus natum est et sanatum,
⸨lang:English⸩19 ⸨/lang⸩Et in loco ulceris cicatrix alba apparuerit, sive subrufa, adducetur homo ad sacerdotem:
⸨lang:English⸩20 ⸨/lang⸩Qui cum viderit locum lepræ humiliorem carne reliqua, et pilos versos in candorem, contaminabit eum: plaga enim lepræ orta est in ulcere.
⸨lang:English⸩21 ⸨/lang⸩Quod si pilus coloris est pristini, et cicatrix subobscura, et vicina carne non est humilior, recludet eum septem diebus.
⸨lang:English⸩22 ⸨/lang⸩Et siquidem creverit, adjudicabit eum lepræ.
⸨lang:English⸩23 ⸨/lang⸩Sin autem steterit in loco suo, ulceris est cicatrix, et homo mundus erit.
⸨lang:English⸩24 ⸨/lang⸩Caro autem et cutis quam ignis exusserit, et sanata albam sive rufam habuerit cicatricem,
⸨lang:English⸩25 ⸨/lang⸩Considerabit eam sacerdos, et ecce versa est in alborem, et locus ejus reliqua cute est humilior: contaminabit eum, quia plaga lepræ in cicatrice orta est.
⸨lang:English⸩26 ⸨/lang⸩Quod si pilorum color non fuerit immutatus, nec humilior plaga carne reliqua, et ipsa lepræ species fuerit subobscura, recludet eum septem diebus,
⸨lang:English⸩27 ⸨/lang⸩Et die septimo contemplabitur: si creverit in cute lepra, contaminabit eum.
⸨lang:English⸩28 ⸨/lang⸩Sin autem in loco suo candor steterit non satis clarus, plaga combustionis est, et idcirco mundabitur, quia cicatrix est combusturæ.
⸨lang:English⸩29 ⸨/lang⸩Vir, sive mulier, in cujus capite vel barba germinaverit lepra, videbit eos sacerdos;
⸨lang:English⸩30 ⸨/lang⸩Et siquidem humilior fuerit locus carne reliqua, et capillus flavus, solitoque subtilior: contaminabit eos, quia lepra capitis ac barbæ est.
⸨lang:English⸩31 ⸨/lang⸩Sin autem viderit locum maculæ æqualem vicinæ carni, et capillum nigrum: recludet eum septem diebus,
⸨lang:English⸩32 ⸨/lang⸩Et die septimo intuebitur. Sin non creverit macula, et capillus sui coloris est, et locus plagæ carni reliquæ æqualis:
⸨lang:English⸩33 ⸨/lang⸩Radetur homo absque loco maculæ, et includetur septem diebus aliis.
⸨lang:English⸩34 ⸨/lang⸩Si die septimo visa fuerit stetisse plaga in loco suo, nec humilior carne reliqua, mundabit eum, lotisque vestibus suis mundus erit.
⸨lang:English⸩35 ⸨/lang⸩Sin autem post emundationem rursus creverit macula in cute,
⸨lang:English⸩36 ⸨/lang⸩Non quæret amplius utrum capillus in flavum colorem sit immutatus, quia aperte immundus est.
⸨lang:English⸩37 ⸨/lang⸩Porro si steterit macula, et capilli nigri fuerint, noverit hominem sanatum esse, et confidenter eum pronuntiet mundum.
⸨lang:English⸩38 ⸨/lang⸩Vir, sive mulier, in cujus cute candor apparuerit,
⸨lang:English⸩39 ⸨/lang⸩Intuebitur eos sacerdos; si deprehenderit subobscurum alborem lucere in cute, sciat non esse lepram, sed maculam coloris candidi, et hominem mundum.
⸨lang:English⸩40 ⸨/lang⸩Vir, de cujus capite capilli fluunt, calvus et mundus est:
⸨lang:English⸩41 ⸨/lang⸩Et si a fronte ceciderint pili, recalvaster et mundus est.
⸨lang:English⸩42 ⸨/lang⸩Sin autem in calvitio sive in recalvatione albus vel rufus color fuerit exortus,
⸨lang:English⸩43 ⸨/lang⸩Et hoc sacerdos viderit, condemnabit eum haud dubiæ lepræ, quæ orta est in calvitio.
⸨lang:English⸩44 ⸨/lang⸩Quicumque ergo maculatus fuerit lepra, et separatus est ad arbitrium sacerdotis,
⸨lang:English⸩45 ⸨/lang⸩Habebit vestimenta dissuta, caput nudum, os veste contectum, contaminatum ac sordidum se clamabit.
⸨lang:English⸩46 ⸨/lang⸩Omni tempore, quo leprosus est et immundus, solus habitabit extra castra.
⸨lang:English⸩47 ⸨/lang⸩Vestis lanea sive linea, quæ lepram habuerit
⸨lang:English⸩48 ⸨/lang⸩In stamine atque subtegmine, aut certe pellis, vel quidquid ex pelle confectum est,
⸨lang:English⸩49 ⸨/lang⸩Si alba vel rufa macula fuerit infecta, lepra reputabitur, ostendeturque sacerdoti;
⸨lang:English⸩50 ⸨/lang⸩Qui consideratam recludet septem diebus:
⸨lang:English⸩51 ⸨/lang⸩Et die septimo rursus aspiciens si deprehenderit crevisse, lepra perseverans est: pollutum judicabit vestimentum, et omne in quo fuerit inventa:
⸨lang:English⸩52 ⸨/lang⸩Et idcirco comburetur flammis.
⸨lang:English⸩53 ⸨/lang⸩Quod si eam viderit non crevisse,
⸨lang:English⸩54 ⸨/lang⸩Præcipiet, et lavabunt id in quo lepra est, recludetque illud septem diebus aliis.
⸨lang:English⸩55 ⸨/lang⸩Et cum viderit faciem quidem pristinam non reversam, nec tamen crevisse lepram, immundum judicabit, et igne comburet, eo quod infusa sit in superficie vestimenti vel per totum, lepra.
⸨lang:English⸩56 ⸨/lang⸩Sin autem obscurior fuerit locus lepræ, postquam vestis est lota, abrumpet eum, et a solido dividet.
⸨lang:English⸩57 ⸨/lang⸩Quod si ultra apparuerit in his locis, quæ prius immaculata erant, lepra volatilis et vaga; debet igne comburi.
⸨lang:English⸩58 ⸨/lang⸩Si cessaverit, lavabit aqua ea, quæ pura sunt, secundo, et munda erunt.
⸨lang:English⸩59 ⸨/lang⸩Ista est lex lepræ vestimenti lanei et linei, staminis atque subtegminis, omnisque supellectilis pelliceæ, quomodo mundari debeat, vel contaminari.