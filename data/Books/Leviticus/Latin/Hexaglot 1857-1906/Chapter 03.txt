⸨cen⸩CAPUT III⸼

⸨lang:English⸩1 ⸨/lang⸩⸨sc⸩Quod⸨/sc⸩ si hostia pacificorum fuerit ejus oblatio, et de bobus voluerit offerre, marem sive feminam, immaculata offeret coram Domino.
⸨lang:English⸩2 ⸨/lang⸩Ponetque manum super caput victimæ suæ, quæ immolabitur in introitu tabernaculi testimonii, fundentque filii Aaron sacerdotes sanguinem per altaris circuitum.
⸨lang:English⸩3 ⸨/lang⸩Et offerent de hostia pacificorum in oblationem Domino adipem qui operit vitalia, et quidquid pinguedinis est intrinsecus:
⸨lang:English⸩4 ⸨/lang⸩Duos renes cum adipe quo teguntur ilia, et reticulum jecoris cum renunculis.
⸨lang:English⸩5 ⸨/lang⸩Adolebuntque ea super altare in holocaustum, lignis igne supposito, in oblationem suavissimi odoris Domino.
⸨lang:English⸩6 ⸨/lang⸩Si vero de ovibus fuerit ejus oblatio et pacificorum hostia, sive masculum obtulerit, sive feminam, immaculata erunt.
⸨lang:English⸩7 ⸨/lang⸩Si agnum obtulerit coram Domino,
⸨lang:English⸩8 ⸨/lang⸩Ponet manum suam super caput victimæ suæ: quæ immolabitur in vestibulo tabernaculi testimonii: fundentque filii Aaron sanguinem ejus per circuitum altaris.
⸨lang:English⸩9 ⸨/lang⸩Et offerent de pacificorum hostia sacrificium Domino: adipem et caudam totam
⸨lang:English⸩10 ⸨/lang⸩Cum renibus, et pinguedinem quæ operit ventrem atque universa vitalia, et utrumque renunculum cum adipe qui est juxta ilia, reticulumque jecoris cum renunculis.
⸨lang:English⸩11 ⸨/lang⸩Et adolebit ea sacerdos super altare, in pabulum ignis et oblationis Domini.
⸨lang:English⸩12 ⸨/lang⸩Si capra fuerit ejus oblatio, et obtulerit eam Domino,
⸨lang:English⸩13 ⸨/lang⸩Ponet manum suam super caput ejus: immolabitque eam in introitu tabernaculi testimonii. Et fundent filii Aaron sanguinem ejus per altaris circuitum.
⸨lang:English⸩14 ⸨/lang⸩Tollentque ex ea in pastum ignis Dominici, adipem qui operit ventrem, et qui tegit universa vitalia:
⸨lang:English⸩15 ⸨/lang⸩Duos renunculos cum reticulo, quod est super eos juxta ilia, et arvinam jecoris cum renunculis:
⸨lang:English⸩16 ⸨/lang⸩Adolebitque ea super altare sacerdos, in alimoniam ignis, et suavissimi odoris. Omnis adeps Domini erit
⸨lang:English⸩17 ⸨/lang⸩Jure perpetuo in generationibus, et cunctis habitaculis vestris: nec sanguinem nec adipem omnino comedetis.