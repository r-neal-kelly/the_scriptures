⸨cen⸩CAPUT IX⸼

⸨lang:English⸩1 ⸨/lang⸩⸨sc⸩Facto⸨/sc⸩ autem octavo die, vocavit Moyses Aaron et filios ejus, ac majores natu Israel, dixitque ad Aaron:
⸨lang:English⸩2 ⸨/lang⸩Tolle de armento vitulum pro peccato, et arietem in holocaustum, utrumque immaculatum, et offer illos coram Domino.
⸨lang:English⸩3 ⸨/lang⸩Et ad filios Israel loqueris: Tollite hircum pro peccato, et vitulum atque agnum anniculos et sine macula, in holocaustum,
⸨lang:English⸩4 ⸨/lang⸩Bovem et arietem pro pacificis: et immolate eos coram Domino, in sacrificio singulorum similam conspersam oleo offerentes; hodie enim Dominus apparebit vobis.
⸨lang:English⸩5 ⸨/lang⸩Tulerunt ergo cuncta quæ jusserat Moyses ad ostium tabernaculi: ubi cum omnis multitudo astaret,
⸨lang:English⸩6 ⸨/lang⸩Ait Moyses: Iste est sermo, quem præcepit Dominus: facite, et apparebit vobis gloria ejus.
⸨lang:English⸩7 ⸨/lang⸩Et dixit ad Aaron: Accede ad altare, et immola pro peccato tuo: offer holocaustum, et deprecare pro te et pro populo; cumque mactaveris hostiam populi, ora pro eo, sicut præcepit Dominus.
⸨lang:English⸩8 ⸨/lang⸩Statimque Aaron accedens ad altare, immolavit vitulum pro peccato suo;
⸨lang:English⸩9 ⸨/lang⸩Cujus sanguinem obtulerunt ei filii sui: in quo tingens digitum, tetigit cornua altaris, et fudit residuum ad basim ejus.
⸨lang:English⸩10 ⸨/lang⸩Adipemque et renunculos, ac reticulum jecoris, quæ sunt pro peccato, adolevit super altare, sicut præceperat Dominus Moysi:
⸨lang:English⸩11 ⸨/lang⸩Carnes vero et pellem ejus extra castra combussit igni.
⸨lang:English⸩12 ⸨/lang⸩Immolavit et holocausti victimam: obtuleruntque ei filii sui sanguinem ejus, quem fudit per altaris circuitum.
⸨lang:English⸩13 ⸨/lang⸩Ipsam etiam hostiam in frusta concisam, cum capite et membris singulis, obtulerunt; quæ omnia super altare cremavit igni,
⸨lang:English⸩14 ⸨/lang⸩Lotis aqua prius intestinis et pedibus.
⸨lang:English⸩15 ⸨/lang⸩Et pro peccato populi offerens, mactavit hircum: expiatoque altari,
⸨lang:English⸩16 ⸨/lang⸩Fecit holocaustum,
⸨lang:English⸩17 ⸨/lang⸩Addens in sacrificio libamenta, quæ pariter offeruntur, et adolens ea super altare, absque ceremoniis holocausti matutini.
⸨lang:English⸩18 ⸨/lang⸩Immolavit et bovem atque arietem, hostias pacificas populi: obtuleruntque ei filii sui sanguinem, quem fudit super altare in circuitum.
⸨lang:English⸩19 ⸨/lang⸩Adipem autem bovis, et caudam arietis, renunculosque cum adipibus suis, et reticulum jecoris,
⸨lang:English⸩20 ⸨/lang⸩Posuerunt super pectora; cumque cremati essent adipes super altare,
⸨lang:English⸩21 ⸨/lang⸩Pectora eorum, et armos dextros, separavit Aaron, elevans coram Domino, sicut præceperat Moyses.
⸨lang:English⸩22 ⸨/lang⸩Et extendens manus ad populum, benedixit ei. Sicque completis hostiis pro peccato, et holocaustis, et pacificis, descendit.
⸨lang:English⸩23 ⸨/lang⸩Ingressi autem Moyses et Aaron in tabernaculum testimonii, et deinceps egressi, benedixerunt populo. Apparuitque gloria Domini omni multitudini:
⸨lang:English⸩24 ⸨/lang⸩Et ecce egressus ignis a Domino, devoravit holocaustum, et adipes qui erant super altare. Quod cum vidissent turbæ, laudaverunt Dominum, ruentes in facies suas.