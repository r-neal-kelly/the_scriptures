⸨cen⸩CAPUT X⸼

⸨lang:English⸩1 ⸨/lang⸩⸨sc⸩Arreptisque⸨/sc⸩ Nadab et Abiu filii Aaron thuribulis, posuerunt ignem, et incensum desuper, offerentes coram Domino ignem alienum: quod eis præceptum non erat.
⸨lang:English⸩2 ⸨/lang⸩Egressusque ignis a Domino, devoravit eos, et mortui sunt coram Domino.
⸨lang:English⸩3 ⸨/lang⸩Dixitque Moyses ad Aaron: Hoc est quod locutus est Dominus: Sanctificabor in iis qui appropinquant mihi, et in conspectu omnis populi glorificabor. Quod audiens tacuit Aaron.
⸨lang:English⸩4 ⸨/lang⸩Vocatis autem Moyses Misaele et Elisaphan filiis Oziel, patrui Aaron, ait ad eos: Ite, et tollite fratres vestros de conspectu Sanctuarii, et asportate extra castra.
⸨lang:English⸩5 ⸨/lang⸩Confestimque pergentes, tulerunt eos sicut jacebant, vestitos lineis tunicis, et ejecerunt foras, ut sibi fuerat imperatum.
⸨lang:English⸩6 ⸨/lang⸩Locutusque est Moyses ad Aaron, et ad Eleazar, et Ithamar, filios ejus: Capita vestra nolite nudare, et vestimenta nolite scindere, ne forte moriamini, et super omnem cœtum oriatur indignatio. Fratres vestri, et omnis domus Israel, plangant incendium quod Dominus suscitavit:
⸨lang:English⸩7 ⸨/lang⸩Vos autem non egrediemini fores tabernaculi, alioquin peribitis: oleum quippe sanctæ unctionis est super vos. Qui fecerunt omnia juxta præceptum Moysi.
⸨lang:English⸩8 ⸨/lang⸩Dixit quoque Dominus ad Aaron:
⸨lang:English⸩9 ⸨/lang⸩Vinum, et omne quod inebriare potest, non bibetis tu et filii tui, quando intratis in tabernaculum testimonii, ne moriamini: quia præceptum sempiternum est in generationes vestras.
⸨lang:English⸩10 ⸨/lang⸩Et ut habeatis scientiam discernendi inter sanctum et profanum, inter pollutum et mundum;
⸨lang:English⸩11 ⸨/lang⸩Doceatisque filios Israel omnia legitima mea quæ locutus est Dominus ad eos per manum Moysi.
⸨lang:English⸩12 ⸨/lang⸩Locutusque est Moyses ad Aaron, et ad Eleazar, et Ithamar, filios ejus, qui erant residui: Tollite sacrificium, quod remansit de oblatione Domini, et comedite illud absque fermento juxta altare, quia Sanctum sanctorum est.
⸨lang:English⸩13 ⸨/lang⸩Comedetis autem in loco sancto: quod datum est tibi et filiis tuis de oblationibus Domini, sicut præceptum est mihi.
⸨lang:English⸩14 ⸨/lang⸩Pectusculum quoque quod oblatum est, et armum qui separatus est, edetis in loco mundissimo tu et filii tui, et filiæ tuæ tecum; tibi enim ac liberis tuis reposita sunt de hostiis salutaribus filiorum Israel;
⸨lang:English⸩15 ⸨/lang⸩Eo quod armum et pectus, et adipes qui cremantur in altari, elevaverunt coram Domino, et pertineant ad te, et ad filios tuos, lege perpetua, sicut præcepit Dominus,
⸨lang:English⸩16 ⸨/lang⸩Inter hæc, hircum, qui oblatus fuerat pro peccato, cum quæreret Moyses, exustum reperit: iratusque contra Eleazar et Ithamar filios Aaron, qui remanserant, ait:
⸨lang:English⸩17 ⸨/lang⸩Cur non comedistis hostiam pro peccato in loco sancto, quæ Sancta sanctorum est, et data vobis ut portetis iniquitatem multitudinis, et rogetis pro ea in conspectu Domini,
⸨lang:English⸩18 ⸨/lang⸩Præsertim cum de sanguine illius non sit illatum intra sancta, et comedere debueritis eam in sanctuario, sicut præceptum est mihi?
⸨lang:English⸩19 ⸨/lang⸩Respondit Aaron: Oblata est hodie victima pro peccato, et holocaustum coram Domino: mihi autem accidit quod vides: quomodo potui comedere eam, aut placere Domino in ceremoniis, mente lugubri?
⸨lang:English⸩20 ⸨/lang⸩Quod cum audisset Moyses, recepit satisfactionem.