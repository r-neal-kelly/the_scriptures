⸨cen⸩CAPUT XXIV⸼

⸨lang:English⸩1 ⸨/lang⸩⸨sc⸩Et⸨/sc⸩ locutus est Dominus ad Moysen, dicens:
⸨lang:English⸩2 ⸨/lang⸩Præcipe filiis Israel, ut afferant tibi oleum de olivis purissimum, ac lucidum, ad concinnandas lucernas jugiter,
⸨lang:English⸩3 ⸨/lang⸩Extra velum testimonii in tabernaculo fœderis. Ponetque eas Aaron a vespere usque ad mane coram Domino, cultu rituque perpetuo in generationibus vestris.
⸨lang:English⸩4 ⸨/lang⸩Super candelabrum mundissimum ponentur semper in conspectu Domini.
⸨lang:English⸩5 ⸨/lang⸩Accipies quoque similam, et coques ex ea duodecim panes, qui singuli habebunt duas decimas:
⸨lang:English⸩6 ⸨/lang⸩Quorum senos altrinsecus super mensam purissimam coram Domino statues;
⸨lang:English⸩7 ⸨/lang⸩Et pones super eos thus lucidissimum, ut sit panis in monimentum oblationis Domini.
⸨lang:English⸩8 ⸨/lang⸩Per singula sabbata mutabuntur coram Domino suscepti a filiis Israel fœdere sempiterno:
⸨lang:English⸩9 ⸨/lang⸩Eruntque Aaron et filiorum ejus, ut comedant eos in loco sancto: quia sanctum sanctorum est de sacrificiis Domini jure perpetuo.
⸨lang:English⸩10 ⸨/lang⸩Ecce autem egressus filius mulieris Israelitidis, quem pepererat de viro Ægyptio inter filios Israel, jurgatus est in castris cum viro Israelita.
⸨lang:English⸩11 ⸨/lang⸩Cumque blasphemasset nomen, et maledixisset ei, adductus est ad Moysen. (Vocabatur autem mater ejus Salumith, filia Dabri de tribu Dan.)
⸨lang:English⸩12 ⸨/lang⸩Miseruntque eum in carcerem, donec nossent quid juberet Dominus.
⸨lang:English⸩13 ⸨/lang⸩Qui locutus est ad Moysen,
⸨lang:English⸩14 ⸨/lang⸩Dicens: Educ blasphemum extra castra, et ponant omnes qui audierunt, manus suas super caput ejus, et lapidet eum populus universus.
⸨lang:English⸩15 ⸨/lang⸩Et ad filios Israel loqueris: Homo, qui maledixerit Deo suo, portabit peccatum suum:
⸨lang:English⸩16 ⸨/lang⸩Et qui blasphemaverit nomen Domini, morte moriatur: lapidibus opprimet eum omnis multitudo, sive ille civis, sive peregrinus fuerit. Qui blasphemaverit nomen Domini, morte moriatur.
⸨lang:English⸩17 ⸨/lang⸩Qui percusserit, et occiderit hominem, morte moriatur.
⸨lang:English⸩18 ⸨/lang⸩Qui percusserit animal, reddet vicarium, id est, animam pro anima.
⸨lang:English⸩19 ⸨/lang⸩Qui irrogaverit maculam cuilibet civium suorum: sicut fecit, sic fiet ei:
⸨lang:English⸩20 ⸨/lang⸩Fracturam pro fractura, oculum pro oculo, dentem pro dente restituet; qualem inflixerit maculam, talem sustinere cogetur.
⸨lang:English⸩21 ⸨/lang⸩Qui percusserit jumentum, reddet aliud. Qui percusserit hominem, punietur.
⸨lang:English⸩22 ⸨/lang⸩Æquum judicium sit inter vos, sive peregrinus, sive civis peccaverit: quia ego sum Dominus Deus vester.
⸨lang:English⸩23 ⸨/lang⸩Locutusque est Moyses ad filios Israel: et eduxerunt eum, qui blasphemaverat, extra castra, ac lapidibus oppresserunt. Feceruntque filii Israel sicut præceperat Dominus Moysi.