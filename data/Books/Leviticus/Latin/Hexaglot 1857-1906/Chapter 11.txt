⸨cen⸩CAPUT XI⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen et Aaron, dicens:
⸨lang:English⸩2 ⸨/lang⸩Dicite filiis Israel: Hæc sunt animalia quæ comedere debetis de cunctis animantibus terræ:
⸨lang:English⸩3 ⸨/lang⸩Omne quod habet divisam ungulam, et ruminat in pecoribus, comedetis.
⸨lang:English⸩4 ⸨/lang⸩Quidquid autem ruminat quidem, et habet ungulam, sed non dividit eam, sicut camelus et cetera, non comedetis illud, et inter immunda reputabitis.
⸨lang:English⸩5 ⸨/lang⸩Chœrogryllus qui ruminat, ungulamque non dividit, immundus est.
⸨lang:English⸩6 ⸨/lang⸩Lepus quoque: nam et ipse ruminat, sed ungulam non dividit.
⸨lang:English⸩7 ⸨/lang⸩Et sus: qui cum ungulam dividat, non ruminat:
⸨lang:English⸩8 ⸨/lang⸩Horum carnibus non vescemini, nec cadavera contingetis, quia immunda sunt vobis.
⸨lang:English⸩9 ⸨/lang⸩Hæc sunt quæ gignuntur in aquis, et vesci licitum est. Omne quod habet pinnulas et squamas, tam in mari quam in fluminibus et stagnis, comedetis.
⸨lang:English⸩10 ⸨/lang⸩Quidquid autem pinnulas et squamas non habet, eorum quæ in aquis moventur et vivunt, abominabile vobis,
⸨lang:English⸩11 ⸨/lang⸩Execrandumque erit; carnes eorum non comedetis, et morticina vitabitis.
⸨lang:English⸩12 ⸨/lang⸩Cuncta quæ non habent pinnulas et squamas in aquis, polluta erunt.
⸨lang:English⸩13 ⸨/lang⸩Hæc sunt quæ de avibus comedere non debetis, et vitanda sunt vobis: Aquilam, et gryphem, et haliæetum,
⸨lang:English⸩14 ⸨/lang⸩Et milvum ac vulturem juxta genus suum,
⸨lang:English⸩15 ⸨/lang⸩Et omne corvini generis in similitudinem suam:
⸨lang:English⸩16 ⸨/lang⸩Struthionem, et noctuam, et larum, et accipitrem juxta genus suum:
⸨lang:English⸩17 ⸨/lang⸩Bubonem, et mergulum, et ibin,
⸨lang:English⸩18 ⸨/lang⸩Et cygnum, et onocrotalum, et porphyrionem,
⸨lang:English⸩19 ⸨/lang⸩Herodionem et charadrion juxta genus suum, upupam quoque, et vespertilionem.
⸨lang:English⸩20 ⸨/lang⸩Omne de volucribus quod graditur super quatuor pedes, abominabile erit vobis.
⸨lang:English⸩21 ⸨/lang⸩Quidquid autem ambulat quidem super quatuor pedes, sed habet longiora retro crura, per quæ salit super terram,
⸨lang:English⸩22 ⸨/lang⸩Comedere debetis, ut est bruchus in genere suo, et attacus, atque ophiomachus, ac locusta, singula juxta genus suum.
⸨lang:English⸩23 ⸨/lang⸩Quidquid autem ex volucribus quatuor tantum habet pedes, execrabile erit vobis:
⸨lang:English⸩24 ⸨/lang⸩Et quicumque morticina corum tetigerit, polluetur, et erit immundus usque ad vesperum:
⸨lang:English⸩25 ⸨/lang⸩Et si necesse fuerit ut portet quippiam horum mortuum, lavabit vestimenta sua, et immundus erit usque ad occasum solis.
⸨lang:English⸩26 ⸨/lang⸩Omne animal quod habet quidem ungulam, sed non dividit eam, nec ruminat, immundum erit: et qui tetigerit illud, contaminabitur.
⸨lang:English⸩27 ⸨/lang⸩Quod ambulat super manus, ex cunctis animantibus quæ incedunt quadrupedia, immundum erit: qui tetigerit morticina eorum, polluetur usque ad vesperum.
⸨lang:English⸩28 ⸨/lang⸩Et qui portaverit hujuscemodi cadavera, lavabit vestimenta sua, et immundus erit usque ad vesperum: quia omnia hæc immunda sunt vobis.
⸨lang:English⸩29 ⸨/lang⸩Hæc quoque inter polluta reputabuntur de his quæ moventur in terra, mustela et mus et crocodilus, singula juxta genus suum,
⸨lang:English⸩30 ⸨/lang⸩Mygale, et chamæleon, et stellio, et lacerta, et talpa:
⸨lang:English⸩31 ⸨/lang⸩Omnia hæc immunda sunt. Qui tetigerit morticina eorum, immundus erit usque ad vesperum:
⸨lang:English⸩32 ⸨/lang⸩Et super quod ceciderit quidquam de morticinis eorum, polluetur, tam vas ligneum et vestimentum, quam pelles et cilicia: et in quocumque fit opus, tingentur aqua, et polluta erunt usque ad vesperum, et sic postea mundabuntur.
⸨lang:English⸩33 ⸨/lang⸩Vas autem fictile, in quod horum quidquam intro ceciderit, polluetur, et idcirco frangendum est.
⸨lang:English⸩34 ⸨/lang⸩Omnis cibus quem comedetis, si fusa fuerit super eum aqua, immundus erit: et omne liquens quod bibitur de universo vase, immundum erit.
⸨lang:English⸩35 ⸨/lang⸩Et quidquid de morticinis hujuscemodi ceciderit super illud, immundum erit: sive clibani, sive chytropodes, destruentur, et immundi erunt.
⸨lang:English⸩36 ⸨/lang⸩Fontes vero et cisternæ, et omnis aquarum congregatio munda erit. Qui morticinum eorum tetigerit, polluetur.
⸨lang:English⸩37 ⸨/lang⸩Si ceciderit super sementem, non polluet eam.
⸨lang:English⸩38 ⸨/lang⸩Si autem quispiam aqua sementem perfuderit, et postea morticinis tacta fuerit, illico polluetur.
⸨lang:English⸩39 ⸨/lang⸩Si mortuum fuerit animal, quod licet vobis comedere, qui cadaver ejus tetigerit, immundus erit usque ad vesperum:
⸨lang:English⸩40 ⸨/lang⸩Et qui comederit ex eo quippiam, sive portaverit, lavabit vestimenta sua, et immundus erit usque ad vesperum.
⸨lang:English⸩41 ⸨/lang⸩Omne quod reptat super terram, abominabile erit, nec assumetur in cibum.
⸨lang:English⸩42 ⸨/lang⸩Quidquid super pectus quadrupes graditur, et multos habet pedes, sive per humum trahitur, non comedetis, quia abominabile est.
⸨lang:English⸩43 ⸨/lang⸩Nolite contaminare animas vestras, nec tangatis quidquam eorum, ne immundi sitis.
⸨lang:English⸩44 ⸨/lang⸩Ego enim sum Dominus Deus vester: sancti estote, quia ego sanctus sum. Ne polluatis animas vestras in omni reptili quod movetur super terram.
⸨lang:English⸩45 ⸨/lang⸩Ego enim sum Dominus, qui eduxi vos de terra Ægypti, ut essem vobis in Deum. Sancti eritis, quia ego sanctus sum.
⸨lang:English⸩46 ⸨/lang⸩Ista est lex animantium ac volucrum, et omnis animæ viventis, quæ movetur in aqua, et reptat in terra,
⸨lang:English⸩47 ⸨/lang⸩Ut differentias noveritis mundi et immundi, et sciatis quid comedere et quid respuere debeatis.