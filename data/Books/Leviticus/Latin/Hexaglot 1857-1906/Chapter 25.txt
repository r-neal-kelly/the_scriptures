⸨cen⸩CAPUT XXV⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen in monte Sinaï, dicens:
⸨lang:English⸩2 ⸨/lang⸩Loquere filiis Israel, et dices ad eos: Quando ingressi fueritis terram quam ego dabo vobis, sabbatizes sabbatum Domino.
⸨lang:English⸩3 ⸨/lang⸩Sex annis seres agrum tuum, et sex annis putabis vineam tuam, colligesque fructus ejus:
⸨lang:English⸩4 ⸨/lang⸩Septimo autem anno sabbatum erit terræ, requietionis Domini: agrum non seres, et vineam non putabis.
⸨lang:English⸩5 ⸨/lang⸩Quæ sponte gignet humus, non metes: et uvas primitiarum tuarum non colliges quasi vindemiam: annus enim requietionis terræ est:
⸨lang:English⸩6 ⸨/lang⸩Sed erunt vobis in cibum, tibi et servo tuo, ancillæ et mercenario tuo, et advenæ, qui peregrinantur apud te:
⸨lang:English⸩7 ⸨/lang⸩Jumentis tuis et pecoribus, omnia quæ nascuntur, præbebunt cibum.
⸨lang:English⸩8 ⸨/lang⸩Numerabis quoque tibi septem hebdomadas annorum, id est, septies septem, quæ simul faciunt annos quadraginta novem:
⸨lang:English⸩9 ⸨/lang⸩Et clanges buccina mense septimo, decima die mensis, propitiationis tempore in universa terra vestra.
⸨lang:English⸩10 ⸨/lang⸩Sanctificabisque annum quinquagesimum, et vocabis remissionem cunctis habitatoribus terræ tuæ: ipse est enim jubileus. Revertetur homo ad possessionem suam, et unusquisque rediet ad familiam pristinam:
⸨lang:English⸩11 ⸨/lang⸩Quia jubileus est et quinquagesimus annus. Non seretis, neque metetis sponte in agro nascentia, et primitias vindemiæ non colligetis.
⸨lang:English⸩12 ⸨/lang⸩Ob sanctificationem jubilei, sed statim oblata comedetis.
⸨lang:English⸩13 ⸨/lang⸩Anno jubilei redient omnes ad possessiones suas.
⸨lang:English⸩14 ⸨/lang⸩Quando vendes quippiam civi tuo, vel emes ab eo, ne contristes fratrem tuum: sed juxta numerum annorum jubilei emes ab eo,
⸨lang:English⸩15 ⸨/lang⸩Et juxta supputationem frugum vendet tibi.
⸨lang:English⸩16 ⸨/lang⸩Quanto plures anni remanserint post jubileum, tanto crescet et pretium: et quanto minus temporis numeraveris, tanto minoris et emptio constabit; tempus enim frugum vendet tibi.
⸨lang:English⸩17 ⸨/lang⸩Nolite affligere contribules vestros, sed timeat unusquisque Deum suum, quia ego Dominus Deus vester.
⸨lang:English⸩18 ⸨/lang⸩Facite præcepta mea, et judicia custodite, et implete ea, ut habitare possitis in terra absque ullo pavore,
⸨lang:English⸩19 ⸨/lang⸩Et gignat vobis humus fructus suos, quibus vescamini usque ad saturitatem, nullius impetum formidantes.
⸨lang:English⸩20 ⸨/lang⸩Quod si dixeritis: Quid comedemus anno septimo, si non severimus, neque collegerimus fruges nostras?
⸨lang:English⸩21 ⸨/lang⸩Dabo benedictionem meam vobis anno sexto, et faciet fructus trium annorum:
⸨lang:English⸩22 ⸨/lang⸩Seretisque anno octavo, et comedetis veteres fruges usque ad nonum annum: donec nova nascantur, edetis vetera.
⸨lang:English⸩23 ⸨/lang⸩Terra quoque non vendetur in perpetuum: quia mea est, et vos advenæ et coloni mei estis;
⸨lang:English⸩24 ⸨/lang⸩Unde cuncta regio possessionis vestræ sub redemptionis conditione vendetur.
⸨lang:English⸩25 ⸨/lang⸩Si attenuatus frater tuus vendiderit possessiunculam suam, et voluerit propinquus ejus, potest redimere quod ille vendiderat.
⸨lang:English⸩26 ⸨/lang⸩Sin autem non habuerit proximum, et ipse pretium ad redimendum potuerit invenire:
⸨lang:English⸩27 ⸨/lang⸩Computabuntur fructus ex eo tempore quo vendidit: et quod reliquum est, reddet emptori, sicque recipiet possessionem suam.
⸨lang:English⸩28 ⸨/lang⸩Quod si non invenerit manus ejus ut reddat pretium, habebit emptor quod emerat, usque ad annum jubileum. In ipso enim omnis venditio redibit ad dominum, et ad possessorem pristinum.
⸨lang:English⸩29 ⸨/lang⸩Qui vendiderit domum intra urbis muros, habebit licentiam redimendi, donec unus impleatur annus.
⸨lang:English⸩30 ⸨/lang⸩Si non redemerit, et anni circulus fuerit evolutus, emptor possidebit eam, et posteri ejus in perpetuum, et redimi non poterit, etiam in jubileo.
⸨lang:English⸩31 ⸨/lang⸩Sin autem in villa fuerit domus, quæ muros non habet, agrorum jure vendetur: si ante redempta non fuerit, in jubileo revertetur ad dominum.
⸨lang:English⸩32 ⸨/lang⸩Ædes Levitarum, quæ in urbibus sunt, semper possunt redimi:
⸨lang:English⸩33 ⸨/lang⸩Si redemptæ non fuerint, in jubileo revertentur ad dominos, quia domus urbium Levitarum pro possessionibus sunt inter filios Israel.
⸨lang:English⸩34 ⸨/lang⸩Suburbana autem eorum non veneant, quia possessio sempiterna est.
⸨lang:English⸩35 ⸨/lang⸩Si attenuatus fuerit frater tuus, et infirmus manu, et susceperis eum quasi advenam et peregrinum, et vixerit tecum,
⸨lang:English⸩36 ⸨/lang⸩Ne accipias usuras ab eo, nec amplius quam dedisti. Time Deum tuum, ut vivere possit frater tuus apud te.
⸨lang:English⸩37 ⸨/lang⸩Pecuniam tuam non dabis ei ad usuram, et frugum superabundantiam non exiges.
⸨lang:English⸩38 ⸨/lang⸩Ego Dominus Deus vester, qui eduxi vos de terra Ægypti, ut darem vobis terram Chanaan, et essem vester Deus.
⸨lang:English⸩39 ⸨/lang⸩Si paupertate compulsus vendiderit se tibi frater tuus, non eum opprimes servitute famulorum,
⸨lang:English⸩40 ⸨/lang⸩Sed quasi mercenarius et colonus erit: usque ad annum jubileum operabitur apud te,
⸨lang:English⸩41 ⸨/lang⸩Et postea egredietur cum liberis suis, et revertetur ad cognationem et ad possessionem patrum suorum:
⸨lang:English⸩42 ⸨/lang⸩Mei enim servi sunt, et ego eduxi eos de terra Ægypti; non veneant conditione servorum:
⸨lang:English⸩43 ⸨/lang⸩Ne affligas eum per potentiam, sed metuito Deum tuum.
⸨lang:English⸩44 ⸨/lang⸩Servus et ancilla sint vobis de nationibus quæ in circuitu vestro sunt.
⸨lang:English⸩45 ⸨/lang⸩Et de advenis qui peregrinantur apud vos, vel qui ex his nati fuerint in terra vestra, hos habebitis famulos:
⸨lang:English⸩46 ⸨/lang⸩Et hereditario jure transmittetis ad posteros, ac possidebitis in æternum; fratres autem vestros filios Israel ne opprimatis per potentiam.
⸨lang:English⸩47 ⸨/lang⸩Si invaluerit apud vos manus advenæ atque peregrini, et attenuatus frater tuus vendiderit se ei, aut cuiquam de stirpe ejus:
⸨lang:English⸩48 ⸨/lang⸩Post venditionem potest redimi. Qui voluerit ex fratribus suis, redimet eum,
⸨lang:English⸩49 ⸨/lang⸩Et patruus, et patruelis, et consanguineus, et affinis. Sin autem et ipse potuerit, redimet se,
⸨lang:English⸩50 ⸨/lang⸩Supputatis duntaxat annis a tempore venditionis suæ usque ad annum jubileum: et pecunia, qua venditus fuerat, juxta annorum numerum et rationem mercenarii supputata.
⸨lang:English⸩51 ⸨/lang⸩Si plures fuerint anni qui remanent usque ad jubileum, secundum hos reddet et pretium;
⸨lang:English⸩52 ⸨/lang⸩Si pauci, ponet rationem cum eo juxta annorum numerum, et reddet emptori quod reliquum est annorum,
⸨lang:English⸩53 ⸨/lang⸩Quibus ante servivit mercedibus imputatis: non affliget eum violenter in conspectu tuo.
⸨lang:English⸩54 ⸨/lang⸩Quod si per hæc rediminon potuerit, anno jubileo egredietur cum liberis suis.
⸨lang:English⸩55 ⸨/lang⸩Mei enim sunt servi filii Israel, quos eduxi de terra Ægypti.