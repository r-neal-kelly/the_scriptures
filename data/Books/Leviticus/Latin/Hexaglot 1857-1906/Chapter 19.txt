⸨cen⸩CAPUT XIX⸼

⸨lang:English⸩1 ⸨/lang⸩⸨sc⸩Locutus⸨/sc⸩ est Dominus ad Moysen dicens:
⸨lang:English⸩2 ⸨/lang⸩Loquere ad omnem cœtum filiorum Israel, et dices ad eos: Sancti estote, quia ego sanctus sum, Dominus Deus vester.
⸨lang:English⸩3 ⸨/lang⸩Unusquisque patrem suum, et matrem suam timeat. Sabbata mea custodite. Ego Dominus Deus vester.
⸨lang:English⸩4 ⸨/lang⸩Nolite converti ad idola, nec deos conflatiles faciatis vobis. Ego Dominus Deus vester.
⸨lang:English⸩5 ⸨/lang⸩Si immolaveritis hostiam pacificorum Domino, ut sit placabilis,
⸨lang:English⸩6 ⸨/lang⸩Eo die quo fuerit immolata, comedetis eam, et die altero: quidquid autem residuum fuerit in diem tertium, igne comburetis.
⸨lang:English⸩7 ⸨/lang⸩Si quis post biduum comederit ex ea, profanus erit, et impietatis reus:
⸨lang:English⸩8 ⸨/lang⸩Portabitque iniquitatem suam, quia sanctum Domini polluit, et peribit anima illa de populo suo.
⸨lang:English⸩9 ⸨/lang⸩Cum messueris segetes terræ tuæ, non tondebis usque ad solum superficiem terræ: nec remanentes spicas colliges.
⸨lang:English⸩10 ⸨/lang⸩Neque in vinea tua racemos et grana decidentia congregabis, sed pauperibus et peregrinis carpenda dimittes. Ego Dominus Deus vester.
⸨lang:English⸩11 ⸨/lang⸩Non facietis furtum. Non mentiemini, nec decipiet unusquisque proximum suum.
⸨lang:English⸩12 ⸨/lang⸩Non perjurabis in nomine meo, nec pollues nomen Dei tui. Ego Dominus.
⸨lang:English⸩13 ⸨/lang⸩Non facies calumniam proximo tuo, nec vi opprimes eum. Non morabitur opus mercenarii tui apud te usque mane.
⸨lang:English⸩14 ⸨/lang⸩Non maledices surdo, nec coram cæco pones offendiculum: sed timebis Dominum Deum tuum, quia ego sum Dominus.
⸨lang:English⸩15 ⸨/lang⸩Non facies quod iniquum est, nec injuste judicabis. Non consideres personam pauperis, nec honores vultum potentis. Juste judica proximo tuo.
⸨lang:English⸩16 ⸨/lang⸩Non eris criminator, nec susurro in populo. Non stabis contra sanguinem proximi tui. Ego Dominus.
⸨lang:English⸩17 ⸨/lang⸩Non oderis fratrem tuum in corde tuo, sed publice argue eum, ne habeas super illo peccatum.
⸨lang:English⸩18 ⸨/lang⸩Non quæras ultionem, nec memor eris injuriæ civium tuorum. Diliges amicum tuum sicut teipsum. Ego Dominus.
⸨lang:English⸩19 ⸨/lang⸩Leges meas custodite. Jumentum tuum non facies coire cum alterius generis animantibus. Agrum tuum non seres diverso semine. Veste, quæ ex duobus texta est, non indueris.
⸨lang:English⸩20 ⸨/lang⸩Homo si dormierit cum muliere coitu seminis quæ sit ancilla etiam nubilis, et tamen pretio non redempta, nec libertate donata: vapulabunt ambo, et non morientur, quia non fuit libera:
⸨lang:English⸩21 ⸨/lang⸩Pro delicto autem suo offeret Domino ad ostium tabernaculi testimonii arietem:
⸨lang:English⸩22 ⸨/lang⸩Orabitque pro eo sacerdos, et pro peccato ejus coram Domino, et repropitiabitur ei, dimitteturque peccatum.
⸨lang:English⸩23 ⸨/lang⸩Quando ingressi fueritis terram, et plantaveritis in ea ligna pomifera, auferetis præputia eorum: poma, quæ germinant, immunda erunt vobis, nec edetis ex eis.
⸨lang:English⸩24 ⸨/lang⸩Quarto autem anno omnis fructus eorum sanctificabitur laudabilis Domino.
⸨lang:English⸩25 ⸨/lang⸩Quinto autem anno comedetis fructus, congregantes poma quæ proferunt. Ego Dominus Deus vester.
⸨lang:English⸩26 ⸨/lang⸩Non comedetis cum sanguine. Non augurabimini, nec observabitis somnia.
⸨lang:English⸩27 ⸨/lang⸩Neque in rotundum attondebitis comam, nec radetis barbam.
⸨lang:English⸩28 ⸨/lang⸩Et super mortuo non incidetis carnem vestram, neque figuras aliquas aut stigmata facietis vobis. Ego Dominus.
⸨lang:English⸩29 ⸨/lang⸩Ne prostituas filiam tuam, ne contaminetur terra, et impleatur piaculo.
⸨lang:English⸩30 ⸨/lang⸩Sabbata mea custodite, et sanctuarium meum metuite. Ego Dominus.
⸨lang:English⸩31 ⸨/lang⸩Non declinetis ad magos, nec ab ariolis aliquid sciscitemini, ut polluamini per eos. Ego Dominus Deus vester.
⸨lang:English⸩32 ⸨/lang⸩Coram cano capite consurge, et honora personam senis: et time Dominum Deum tuum. Ego sum Dominus.
⸨lang:English⸩33 ⸨/lang⸩Si habitaverit advena in terra vestra, et moratus fuerit inter vos, non exprobretis ei:
⸨lang:English⸩34 ⸨/lang⸩Sed sit inter vos quasi indigena: et diligetis eum quasi vosmetipsos: fuistis enim et vos advenæ in terra Ægypti. Ego Dominus Deus vester.
⸨lang:English⸩35 ⸨/lang⸩Nolite facere iniquum aliquid in judicio, in regula, in pondere, in mensura.
⸨lang:English⸩36 ⸨/lang⸩Statera justa, et æqua sint pondera, justus modius, æquusque sextarius. Ego Dominus Deus vester, qui eduxi vos de terra Ægypti.
⸨lang:English⸩37 ⸨/lang⸩Custodite omnia præcepta mea, et universa judicia, et facite ea. Ego Dominus.