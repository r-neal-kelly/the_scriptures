⸨cen⸩CAPUT XXVI⸼

⸨lang:English⸩1 ⸨/lang⸩⸨sc⸩Ego⸨/sc⸩ Dominus Deus vester: Non facietis vobis idolum et sculptile, nec titulos erigetis, nec insignem lapidem ponetis in terra vestra, ut adoretis eum. Ego enim sum Dominus Deus vester.
⸨lang:English⸩2 ⸨/lang⸩Custodite sabbata mea, et pavete ad sanctuarium meum. Ego Dominus.
⸨lang:English⸩3 ⸨/lang⸩Si in præceptis meis ambulaveritis, et mandata mea custodieritis, et feceritis ea, dabo vobis pluvias temporibus suis,
⸨lang:English⸩4 ⸨/lang⸩Et terra gignet germen suum, et pomis arbores replebuntur.
⸨lang:English⸩5 ⸨/lang⸩Apprehendet messium tritura vindemiam, et vindemia occupabit sementem: et comedetis panem vestrum in saturitate, et absque pavore habitabitis in terra vestra.
⸨lang:English⸩6 ⸨/lang⸩Dabo pacem in finibus vestris: dormietis, et non erit qui exterreat. Auferam malas bestias: et gladius non transibit terminos vestros.
⸨lang:English⸩7 ⸨/lang⸩Persequemini inimicos vestros, et corruent coram vobis:
⸨lang:English⸩8 ⸨/lang⸩Persequentur quinque de vestris centum alienos, et centum de vobis decem millia: cadent inimici vestri gladio in conspectu vestro.
⸨lang:English⸩9 ⸨/lang⸩Respiciam vos, et crescere faciam: multiplicabimini, et firmabo pactum meum vobiscum.
⸨lang:English⸩10 ⸨/lang⸩Comedetis vetustissima veterum, et vetera novis supervenientibus projicietis.
⸨lang:English⸩11 ⸨/lang⸩Ponam tabernaculum meum in medio vestri, et non abjiciet vos anima mea.
⸨lang:English⸩12 ⸨/lang⸩Ambulabo inter vos, et ero Deus vester, vosque eritis populus meus.
⸨lang:English⸩13 ⸨/lang⸩Ego Dominus Deus vester, qui eduxi vos de terra Ægyptiorum, ne serviretis eis, et qui confregi catenas cervicum vestrarum, ut incederetis erecti.
⸨lang:English⸩14 ⸨/lang⸩Quod si non audieritis me, nec feceritis omnia mandata mea,
⸨lang:English⸩15 ⸨/lang⸩Si spreveritis leges meas, et judicia mea contempseritis, ut non faciatis ea quæ a me constituta sunt, et ad irritum perducatis pactum meum:
⸨lang:English⸩16 ⸨/lang⸩Ego quoque hæc faciam vobis: Visitabo vos velociter in egestate, et ardore, qui conficiat oculos vestros, et consumat animas vestras. Frustra seretis sementem, quæ ab hostibus devorabitur.
⸨lang:English⸩17 ⸨/lang⸩Ponam faciem meam contra vos, et corruetis coram hostibus vestris, et subjiciemini his qui oderunt vos; fugietis, nemine persequente.
⸨lang:English⸩18 ⸨/lang⸩Sin autem nec sic obedieritis mihi, addam correptiones vestras septuplum propter pecca vestra
⸨lang:English⸩19 ⸨/lang⸩Et conteram superbiam duritiæ vestræ. Daboque vobis cælum desuper sicut ferrum, et terram æneam.
⸨lang:English⸩20 ⸨/lang⸩Consumetur incassum labor vester, non proferet terra germen, nec arbores poma præbebunt.
⸨lang:English⸩21 ⸨/lang⸩Si ambulaveritis ex adverso mihi, nec volueritis audire me, addam plagas vestras in septuplum propter peccata vestra:
⸨lang:English⸩22 ⸨/lang⸩Immittamque in vos bestias agri, quæ consumant vos, et pecora vestra, et ad paucitatem cuncta redigant, desertæque fiant viæ vestræ.
⸨lang:English⸩23 ⸨/lang⸩Quod si nec sic volueritis recipere disciplinam, sed ambulaveritis ex adverso mihi:
⸨lang:English⸩24 ⸨/lang⸩Ego quoque contra vos adversus incedam, et percutiam vos septies propter peccata vestra,
⸨lang:English⸩25 ⸨/lang⸩Inducamque super vos gladium ultorem fœderis mei. Cumque confugeritis in urbes, mittam pestilentiam in medio vestri, et trademini in manibus hostium,
⸨lang:English⸩26 ⸨/lang⸩Postquam confregero baculum panis vestri: ita ut decem mulieres in uno clibano coquant panes, et reddant eos ad pondus: et comedetis, et non saturabimini.
⸨lang:English⸩27 ⸨/lang⸩Sin autem nec per hæc audieritis me, sed ambulaveritis contra me:
⸨lang:English⸩28 ⸨/lang⸩Et ego incedam adversus vos in furore contrario, et corripiam vos septem plagis propter peccata vestra,
⸨lang:English⸩29 ⸨/lang⸩Ita ut comedatis carnes filiorum vestrorum et filiarum vestrarum.
⸨lang:English⸩30 ⸨/lang⸩Destruam excelsa vestra, et simulachra confringam. Cadetis inter ruinas idolorum vestrorum, et abominabitur vos anima mea,
⸨lang:English⸩31 ⸨/lang⸩In tantum ut urbes vestras redigam in solitudinem, et deserta faciam sanctuaria vestra, nec recipiam ultra odorem suavissimum.
⸨lang:English⸩32 ⸨/lang⸩Disperdamque terram vestram, et stupebunt super ea inimici vestri, cum habitatores illius fuerint;
⸨lang:English⸩33 ⸨/lang⸩Vos autem dispergam in gentes, et evaginabo post vos gladium, eritque terra vestra deserta, et civitates vestræ dirutæ.
⸨lang:English⸩34 ⸨/lang⸩Tunc placebunt terræ sabbata sua cunctis diebus solitudinis suæ: quando fueritis
⸨lang:English⸩35 ⸨/lang⸩In terra hostili, sabbatizabit, et requiescet in sabbatis solitudinis suæ, eo quod non requieverit in sabbatis vestris quando habitabatis in ea.
⸨lang:English⸩36 ⸨/lang⸩Et qui de vobis remanserint, dabo pavorem in cordibus eorum in regionibus hostium, terrebit eos sonitus folii volantis, et ita fugient quasi gladium: cadent, nullo persequente,
⸨lang:English⸩37 ⸨/lang⸩Et corruent singuli super fratres suos quasi bella fugientes: nemo vestrum inimicis audebit resistere;
⸨lang:English⸩38 ⸨/lang⸩Peribitis inter gentes, et hostilis vos terra consumet.
⸨lang:English⸩39 ⸨/lang⸩Quod si et de iis aliqui remanserint, tabescent in iniquitatibus suis, in terra inimicorum suorum, et propter peccata patrum suorum et sua affligentur:
⸨lang:English⸩40 ⸨/lang⸩Donec confiteantur iniquitates suas, et majorum suorum, quibus prævaricati sunt in me, et ambulaverunt ex adverso mihi.
⸨lang:English⸩41 ⸨/lang⸩Ambulabo igitur et ego contra eos, et inducam illos in terram hostilem, donec erubescat incircumcisa mens eorum: tunc orabunt pro impietatibus suis.
⸨lang:English⸩42 ⸨/lang⸩Et recordabor fœderis mei, quod pepigi cum Jacob, et Isaac, et Abraham. Terræ quoque memor ero:
⸨lang:English⸩43 ⸨/lang⸩Quæ cum relicta fuerit ab eis, complacebit sibi in sabbatis suis, patiens solitudinem propter illos. Ipsi vero rogabunt pro peccatis suis, eo quod abjecerint judicia mea, et leges meas despexerint.
⸨lang:English⸩44 ⸨/lang⸩Et tamen etiam cum essent in terra hostili, non penitus abjeci eos, neque sic despexi ut consumerentur, et irritum facerem pactum meum cum eis. Ego enim sum Dominus Deus eorum,
⸨lang:English⸩45 ⸨/lang⸩Et recordabor fœderis mei pristini, quando eduxi eos de terra Ægypti in conspectu gentium, ut essem Deus eorum. Ego Dominus.
⸨lang:English⸩46 ⸨/lang⸩Hæc sunt judicia atque præcepta et leges, quas dedit Dominus inter se et filios Israel in monte Sinai per manum Moysi.