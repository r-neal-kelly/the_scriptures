⸨cen⸩CAPUT XXXVII⸼

⸨lang:English⸩1 ⸨/lang⸩⸨sc⸩Fecit⸨/sc⸩ autem Beseleel et arcam de lignis setim, habentem duos semis cubitos in longitudine, et cubitum ac semissem in latitudine, altitudo quoque unius cubiti fuit et dimidii: vestivitque eam auro purissimo intus ac foris.
⸨lang:English⸩2 ⸨/lang⸩Et fecit illi coronam auream per gyrum,
⸨lang:English⸩3 ⸨/lang⸩Conflans quatuor annulos aureos per quatuor angulos ejus: duos annulos in latere uno, et duos in altero.
⸨lang:English⸩4 ⸨/lang⸩Vectes quoque fecit de lignis setim, quos vestivit auro,
⸨lang:English⸩5 ⸨/lang⸩Et quos misit in annulos, qui erant in lateribus arcæ ad portandum eam.
⸨lang:English⸩6 ⸨/lang⸩Fecit et propitiatorium, id est, oraculum, de auro mundissimo, duorum cubitorum et dimidii in longitudine, et cubiti ac semis in latitudine.
⸨lang:English⸩7 ⸨/lang⸩Duos etiam cherubim ex auro ductili, quos posuit ex utraque parte propitiatorii:
⸨lang:English⸩8 ⸨/lang⸩Cherub unum in summitate unius partis, et cherub alterum in summitate partis alterius: duos cherubim in singulis summitatibus propitiatorii,
⸨lang:English⸩9 ⸨/lang⸩Extendentes alas, et tegentes propitiatorium, seque mutuo et illud respicientes.
⸨lang:English⸩10 ⸨/lang⸩Fecit et mensam de lignis setim in longitudine duorum cubitorum, et in latitudine unius cubiti, quæ habebat in altitudine cubitum ac semissem.
⸨lang:English⸩11 ⸨/lang⸩Circumdeditque eam auro mundissimo, et fecit illi labium aureum per gyrum,
⸨lang:English⸩12 ⸨/lang⸩Ipsique labio coronam auream interrasilem quatuor digitorum, et super eamden, alteram coronam auream.
⸨lang:English⸩13 ⸨/lang⸩Fudit et quatuor circulos aureos, quos posuit in quatuor angulis per singulos pedes mensæ
⸨lang:English⸩14 ⸨/lang⸩Contra coronam: misitque in eos vectes, ut possit mensa portari.
⸨lang:English⸩15 ⸨/lang⸩Ipsos quoque vectes fecit de lignis setim, et circumdedit eos auro.
⸨lang:English⸩16 ⸨/lang⸩Et vasa ad diversos usus mensæ, acetabula, phialas, et cyathos, et thuribula, ex auro puro, in quibus offerenda sunt libamina.
⸨lang:English⸩17 ⸨/lang⸩Fecit et candelabrum ductile de auro mundissimo. De cujus vecte calami, scyphi, spherulæque ac lilia procedebant:
⸨lang:English⸩18 ⸨/lang⸩Sex in utroque latere, tres calami ex parte una, et tres ex altera:
⸨lang:English⸩19 ⸨/lang⸩Tres scyphi in nucis modum per calamos singulos, sphærulæque simul et lilia: et tres scyphi instar nucis in calamo altero, sphærulæque simul et lilia. Æquum erat opus sex calamorum, qui procedebant de stipite candelabri.
⸨lang:English⸩20 ⸨/lang⸩In ipso autem vecte erant quatuor scyphi in nucis modum, sphærulæque per singulos simul et lilia:
⸨lang:English⸩21 ⸨/lang⸩Et sphærulæ sub duobus calamis per loca tria, qui simul sex fiunt calami procedentes de vecte uno.
⸨lang:English⸩22 ⸨/lang⸩Et sphærulæ igitur, et calami ex ipso erant, universa ductilia ex auro purissimo.
⸨lang:English⸩23 ⸨/lang⸩Fecit et lucernas septem cum emunctoriis suis, et vasa ubi ea quæ emuncta sunt extinguantur, de auro mundissimo.
⸨lang:English⸩24 ⸨/lang⸩Talentum auri appendebat candelabrum cum omnibus vasis suis.
⸨lang:English⸩25 ⸨/lang⸩Fecit et altare thymiamatis de lignis setim, per quadrum singulos habens cubitos, et in altitudine duos: e cujus angulis procedebant cornua.
⸨lang:English⸩26 ⸨/lang⸩Vestivitque illud auro purissimo, cum craticula ac parietibus et cornibus.
⸨lang:English⸩27 ⸨/lang⸩Fecitque ei coronam aureolam per gyrum, et duos annulos aureos sub corona per singula latera, ut mittantur in eos vectes, et possit altare portari.
⸨lang:English⸩28 ⸨/lang⸩Ipsos autem vectes fecit de lignis setim, et operuit laminis aureis.
⸨lang:English⸩29 ⸨/lang⸩Composuit et oleum ad sanctificationis unguentum, et thymiama de aromatibus mundissimis, opere pigmentarii.