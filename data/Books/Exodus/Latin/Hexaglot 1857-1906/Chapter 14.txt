⸨cen⸩CAPUT XIV⸼

⸨lang:English⸩⸨fix:1 ⸩⸨/fix⸩⸨/lang⸩⸨fix:⸨sc⸩Locutus⸨/sc⸩⸩Locutus⸨/fix⸩ est autem Dominus ad Moysen, dicens:
⸨lang:English⸩2 ⸨/lang⸩Loquere filiis Israel: Reversi castrametentur e regione Phihahiroth, quæ est inter Magdalum et mare contra Beelsephon: in conspectu ejus castra ponetis super mare.
⸨lang:English⸩3 ⸨/lang⸩Dicturusque est Pharao super filiis Israel: Coarctati sunt in terra, conclusit eos desertum.
⸨lang:English⸩4 ⸨/lang⸩Et indurabo cor ejus, ac persequetur vos: et glorificabor in Pharaone, et in omni exercitu ejus; scientque Ægyptii quia ego sum Dominus. Feceruntque ita.
⸨lang:English⸩5 ⸨/lang⸩Et nuntiatum est regi Ægyptiorum quod fugisset populus: immutatumque est cor Pharaonis et servorum ejus super populo, et dixerunt: Quid voluimus facere ut dimitteremus Israel, ne serviret nobis?
⸨lang:English⸩6 ⸨/lang⸩Junxit ergo currum, et omnem populum suum assumpsit secum.
⸨lang:English⸩7 ⸨/lang⸩Tulitque sexcentos currus electos, et quidquid in Ægypto curruum fuit: et duces totius exercitus.
⸨lang:English⸩8 ⸨/lang⸩Induravitque Dominus cor Pharaonis regis Ægypti, et persecutus est filios Israel: at illi egressi erant in manu excelsa.
⸨lang:English⸩9 ⸨/lang⸩Cumque persequerentur Ægyptii vestigia præcedentium, repererunt eos in castris super mare: omnis equitatus et currus Pharaonis, et universus exercitus, erant in Phihahiroth contra Beelsephon.
⸨lang:English⸩10 ⸨/lang⸩Cumque appropinquasset Pharao, levantes filii Israel oculos, viderunt Ægyptios post se: et timuerunt valde: clamaveruntque ad Dominum,
⸨lang:English⸩11 ⸨/lang⸩Et dixerunt ad Moysen: Forsitan non erant sepulchra in Ægypto, ideo tulisti nos ut moreremur in solitudine: quid hoc facere voluisti, ut educeres nos ex Ægypto?
⸨lang:English⸩12 ⸨/lang⸩Nonne iste est sermo, quem loquebamur ad te in Ægypto, dicentes: Recede a nobis, ut serviamus Ægyptiis? multo enim melius erat servire eis, quam mori in solitudine.
⸨lang:English⸩13 ⸨/lang⸩Et ait Moyses ad populum: Nolite timere: state, et videte magnalia Domini quæ facturus est hodie: Ægyptios enim, quos nunc videtis, nequaquam ultra videbitis usque in sempiternum.
⸨lang:English⸩14 ⸨/lang⸩Dominus pugnabit pro vobis, et vos tacebitis.
⸨lang:English⸩15 ⸨/lang⸩Dixitque Dominus ad Moysen: Quid clamas ad me? Loquere filiis Israel ut proficiscantur.
⸨lang:English⸩16 ⸨/lang⸩Tu autem eleva virgam tuam, et extende manum tuam super mare, et divide illud: ut gradiantur filii Israel in medio mari per siccum.
⸨lang:English⸩17 ⸨/lang⸩Ego autem indurabo cor Ægyptiorum ut persequantur vos: et glorificabor in Pharaone, et in omni exercitu ejus, et in curribus et in equitibus illius.
⸨lang:English⸩18 ⸨/lang⸩Et scient Ægyptii quia ego sum Dominus, cum glorificatus fuero in Pharaone, et in curribus atque in equitibus ejus.
⸨lang:English⸩19 ⸨/lang⸩Tollensque se angelus Dei, qui præcedebat castra Israel, abiit post eos: et cum eo pariter columna nubis, priora dimittens, post tergum
⸨lang:English⸩20 ⸨/lang⸩Stetit, inter castra Ægyptiorum et castra Israel: et erat nubes tenebrosa, et illuminans noctem, ita ut ad se invicem toto noctis tempore accedere non valerent.
⸨lang:English⸩21 ⸨/lang⸩Cumque extendisset Moyses manum super mare, abstulit illud Dominus flante vento vehementi et urente tota nocte, et vertit in siccum: divisaque est aqua.
⸨lang:English⸩22 ⸨/lang⸩Et ingressi sunt filii Israel per medium sicci maris: erat enim aqua quasi murus a dextra eorum et læva.
⸨lang:English⸩23 ⸨/lang⸩Persequentesque Ægyptii ingressi sunt post eos, et omnis equitatus Pharaonis, currus ejus et equites, per medium maris.
⸨lang:English⸩24 ⸨/lang⸩Jamque advenerat vigilia matutina, et ecce respiciens Dominus super castra Ægyptiorum per columnam ignis et nubis, interfecit exercitum eorum:
⸨lang:English⸩25 ⸨/lang⸩Et subvertit rotas curruum, ferebanturque in profundum. Dixerunt ergo Ægyptii: Fugiamus Israelem: Dominus enim pugnat pro eis contra nos.
⸨lang:English⸩26 ⸨/lang⸩Et ait Dominus ad Moysen: Extende manum tuam super mare, ut revertantur aquæ ad Ægyptios super currus et equites eorum.
⸨lang:English⸩27 ⸨/lang⸩Cumque extendisset Moyses manum contra mare, reversum est primo diluculo ad priorem locum: fugientibusque Ægyptiis occurrerunt aquæ, et involvit eos Dominus in mediis fluctibus.
⸨lang:English⸩28 ⸨/lang⸩Reversæque sunt aquæ, et operuerunt currus et equites cuncti exercitus Pharaonis, qui sequentes ingressi fuerant mare: nec unus quidem superfuit ex eis.
⸨lang:English⸩29 ⸨/lang⸩Filii autem Israel perrexerunt per medium sicci maris, et aquæ eis erant quasi pro muro a dextris et a sinistris:
⸨lang:English⸩30 ⸨/lang⸩Liberavitque Dominus in die illa Israel de manu Ægyptiorum.
⸨lang:English⸩31 ⸨/lang⸩Et viderunt Ægyptios mortuos super littus maris, et manum magnam quam exercuerat Dominus contra eos: timuitque populus Dominum, et crediderunt Domino, et Moysi servo ejus.