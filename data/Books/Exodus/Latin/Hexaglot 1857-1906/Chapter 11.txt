⸨cen⸩CAPUT XI⸼

⸨lang:English⸩1 ⸨/lang⸩⸨sc⸩Et⸨/sc⸩ dixit Dominus ad Moysen: Adhuc una plaga tangam Pharaonem et Ægyptum, et post hæc dimittet vos, et exire compellet.
⸨lang:English⸩2 ⸨/lang⸩Dices ergo omni plebi, ut postulet vir ab amico suo, et mulier a vicina sua, vasa argentea et aurea.
⸨lang:English⸩3 ⸨/lang⸩Dabit autem Dominus gratiam populo suo coram Ægyptiis. Fuitque Moyses vir magnus valde in terra Ægypti, coram servis Pharaonis et omni populo.
⸨lang:English⸩4 ⸨/lang⸩Et ait: Hæc dicit Dominus: Media nocte egrediar in Ægyptum:
⸨lang:English⸩5 ⸨/lang⸩Et morietur omne primogenitum in terra Ægyptiorum, a primogenito Pharaonis qui sedet in solio ejus, usque ad primogenitum ancillæ quæ est ad molam, et omnia primogenita jumentorum.
⸨lang:English⸩6 ⸨/lang⸩Eritque clamor magnus in universa terra Ægypti, qualis nec ante fuit, nec postea futurus est
⸨lang:English⸩7 ⸨/lang⸩Apud omnes autem filios Israel non mutiet canis ab homine usque ad pecus: ut sciatis quanto miraculo dividat Dominus Ægyptios et Israel.
⸨lang:English⸩8 ⸨/lang⸩Descendentque omnes servi tui isti ad me, et adorabunt me, dicentes: Egredere tu, et omnis populus qui subjectus est tibi: post hæc egrediemur.
⸨lang:English⸩9 ⸨/lang⸩Et exivit a Pharaone iratus nimis. Dixit autem Dominus ad Moysen: Non audiet vos Pharao, ut multa signa fiant in terra Ægypti.
⸨lang:English⸩10 ⸨/lang⸩Moyses autem et Aaron fecerunt omnia ostenta quæ scripta sunt, coram Pharaone. Et induravit Dominus cor Pharaonis, nec dimisit filios Israel de terra sua.