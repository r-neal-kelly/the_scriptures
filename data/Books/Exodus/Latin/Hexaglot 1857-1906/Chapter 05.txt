⸨cen⸩CAPUT V⸼

⸨lang:English⸩1 ⸨/lang⸩⸨sc⸩Post⸨/sc⸩ hæc ingressi sunt Moyses et Aaron, et dixerunt Pharaoni: Hæc dicit Dominus Deus Israel: Dimitte populum meum, ut sacrificet mihi in deserto.
⸨lang:English⸩2 ⸨/lang⸩At ille respondit: Quis est Dominus, ut audiam vocem ejus, et dimittam Israel? nescio Dominum, et Israel non dimittam.
⸨lang:English⸩3 ⸨/lang⸩Dixeruntque: Deus Hebræorum vocavit nos, ut eamus viam trium dierum in solitudinem, et sacrificemus Domino Deo nostro: ne forte accidat nobis pestis aut gladius.
⸨lang:English⸩4 ⸨/lang⸩Ait ad eos rex Ægypti: Quare, Moyses et Aaron, sollicitatis populum ab operibus suis? ite ad onera vestra.
⸨lang:English⸩5 ⸨/lang⸩Dixitque Pharao: Multus est populus terræ: videtis quod turba succreverit: quanto magis si dederitis eis requiem ab operibus?
⸨lang:English⸩6 ⸨/lang⸩Præcepit ergo in die illo præfectis operum et exactoribus populi, dicens:
⸨lang:English⸩7 ⸨/lang⸩Nequaquam ultra dabitis paleas populo ad conficiendos lateres, sicut prius: sed ipsi vadant, et colligant stipulas.
⸨lang:English⸩8 ⸨/lang⸩Et mensuram laterum, quam prius faciebant, imponetis super eos, nec minuetis quidquam: vacant enim, et idcirco vociferantur, dicentes: Eamus, et sacrificemus Deo nostro.
⸨lang:English⸩9 ⸨/lang⸩Opprimantur operibus, et expleant ea: ut non acquiescant verbis mendacibus.
⸨lang:English⸩10 ⸨/lang⸩Igitur egressi præfecti operum et exactores, ad populum dixerunt: Sic dicit Pharao: Non do vobis paleas:
⸨lang:English⸩11 ⸨/lang⸩Ite, et colligite sicubi invenire poteritis, nec minuetur quidquam de opere vestro.
⸨lang:English⸩12 ⸨/lang⸩Dispersusque est populus per omnem terram Ægypti ad colligendas paleas.
⸨lang:English⸩13 ⸨/lang⸩Præfecti quoque operum instabant, dicentes: Complete opus vestrum quotidie, ut prius facere solebatis quando dabantur vobis paleæ.
⸨lang:English⸩14 ⸨/lang⸩Flagellatique sunt qui præerant operibus filiorum Israel, ab exactoribus Pharaonis, dicentibus: Quare non impletis mensuram laterum sicut prius, nec heri, nec hodie?
⸨lang:English⸩15 ⸨/lang⸩Veneruntque præpositi filiorum Israel, et vociferati sunt ad Pharaonem, dicentes: Cur ita agis contra servos tuos?
⸨lang:English⸩16 ⸨/lang⸩Paleæ non dantur nobis, et lateres similiter imperantur: en famuli tui flagellis cædimur, et injuste agitur contra populum tuum.
⸨lang:English⸩17 ⸨/lang⸩Qui ait: Vacatis otio, et idcirco dicitis: Eamus, et sacrificemus Domino.
⸨lang:English⸩18 ⸨/lang⸩Ite ergo, et operamini: paleæ non dabuntur vobis, et reddetis consuetum numerum laterum.
⸨lang:English⸩19 ⸨/lang⸩Videbantque se præpositi filiorum Israel in malo, eo quod diceretur eis: Non minuetur quidquam de lateribus per singulos dies.
⸨lang:English⸩20 ⸨/lang⸩Occurreruntque Moysi et Aaron, qui stabant ex adverso, egredientibus a Pharaone:
⸨lang:English⸩21 ⸨/lang⸩Et dixerunt ad eos: Videat Dominus et judicet, quoniam fœtere fecistis odorem nostrum coram Pharaone et servis ejus, et præbuistis ei gladium, ut occideret nos.
⸨lang:English⸩22 ⸨/lang⸩Reversusque est Moyses ad Dominum et ait: Domine, cur afflixisti populum istum? quare misisti me?
⸨lang:English⸩23 ⸨/lang⸩Ex eo enim quo ingressus sum ad Pharaonem ut loquerer in nomine tuo, afflixit populum tuum, et non liberasti eos.