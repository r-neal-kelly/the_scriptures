⸨cen⸩CAPUT XXI⸼

⸨lang:English⸩1 ⸨/lang⸩⸨sc⸩Hæc⸨/sc⸩ sunt judicia quæ propones eis.
⸨lang:English⸩2 ⸨/lang⸩Si emeris servum Hebræum, sex annis serviet tibi: in septimo egredietur liber gratis.
⸨lang:English⸩3 ⸨/lang⸩Cum quali veste intraverit, cum tali exeat: si habens uxorem, et uxor egredietur simul.
⸨lang:English⸩4 ⸨/lang⸩Sin autem dominus dederit illi uxorem, et pepererit filios et filias: mulier et liberi ejus erunt domini sui, ipse vero exibit cum vestitu suo.
⸨lang:English⸩5 ⸨/lang⸩Quod si dixerit servus: Diligo dominum meum et uxorem ac liberos, non egrediar liber:
⸨lang:English⸩6 ⸨/lang⸩Offeret eum dominus diis, et applicabitur ad ostium et postes, perforabitque aurem ejus subula: et erit ei servus in sæculum.
⸨lang:English⸩7 ⸨/lang⸩Si quis vendiderit filiam suam in famulam, non egredietur sicut ancillæ exire consueverunt.
⸨lang:English⸩8 ⸨/lang⸩Si displicuerit oculis domini sui cui tradita fuerat, dimittet eam: populo autem alieno vendendi non habebit potestatem, si spreverit eam.
⸨lang:English⸩9 ⸨/lang⸩Sin autem filio suo desponderit eam, juxta morem filiarum faciet illi.
⸨lang:English⸩10 ⸨/lang⸩Quod si alteram ei acceperit, providebit puellæ nuptias, et vestimenta, et pretium pudicitiæ non negabit.
⸨lang:English⸩11 ⸨/lang⸩Si tria ista non fecerit, egredietur gratis absque pecunia.
⸨lang:English⸩12 ⸨/lang⸩Qui percusserit hominem volens occidere, morte moriatur.
⸨lang:English⸩13 ⸨/lang⸩Qui autem non est insidiatus, sed Deus illum tradidit in manus ejus: constituam tibi locum in quem fugere debeat.
⸨lang:English⸩14 ⸨/lang⸩Si quis per industriam occiderit proximum suum, et per insidias; ab altari meo evelles eum, ut moriatur.
⸨lang:English⸩15 ⸨/lang⸩Qui percusserit patrem suum aut matrem, morte moriatur.
⸨lang:English⸩16 ⸨/lang⸩Qui furatus fuerit hominem, et vendiderit eum, convictus noxæ, morte moriatur.
⸨lang:English⸩17 ⸨/lang⸩Qui maledixerit patri suo vel matri, morte moriatur.
⸨lang:English⸩18 ⸨/lang⸩Si rixati fuerint viri, et percusserit alter proximum suum lapide vel pugno, et ille mortuus non fuerit, sed jacuerit in lectulo:
⸨lang:English⸩19 ⸨/lang⸩Si surrexerit, et ambulaverit foris super baculum suum, innocens erit qui percusserit, ita tamen ut operas ejus et impensas in medicos restituat.
⸨lang:English⸩20 ⸨/lang⸩Qui percusserit servum suum vel ancillam virga, et mortui fuerint in manibus ejus, criminis reus erit.
⸨lang:English⸩21 ⸨/lang⸩Sin autem uno die vel duobus supervixerit, non subjacebit pœnæ, quia pecunia illius est.
⸨lang:English⸩22 ⸨/lang⸩Si rixati fuerint viri, et percusserit quis mulierem prægnantem, et abortivum quidem fecerit, sed ipsa vixerit: subjacebit damno quantum maritus mulieris expetierit, et arbitri judicaverint.
⸨lang:English⸩23 ⸨/lang⸩Sin autem mors ejus fuerit subsecuta, reddet animan pro anima,
⸨lang:English⸩24 ⸨/lang⸩Oculum pro oculo, dentem pro dente, manum pro manu, pedem pro pede,
⸨lang:English⸩25 ⸨/lang⸩Adustionem pro adustione, vulnus pro vulnere, livorem pro livore.
⸨lang:English⸩26 ⸨/lang⸩Si percusserit quispiam oculum servi sui aut ancillæ, et luscos eos fecerit, dimittet eos liberos pro oculo quem eruit.
⸨lang:English⸩27 ⸨/lang⸩Dentem quoque si excusserit servo vel ancillæ suæ, similiter dimittet eos liberos.
⸨lang:English⸩28 ⸨/lang⸩Si bos cornu percusserit virum aut mulierem, et mortui fuerint, lapidibus obruetur: et non comedentur carnes ejus, dominus quoque bovis innocens erit.
⸨lang:English⸩29 ⸨/lang⸩Quod si bos cornupeta fuerit ab heri et nudiustertius, et contestati sunt dominum ejus, nec recluserit eum, occideritque virum aut mulierem: et bos lapidibus obruetur, et dominum ejus occident.
⸨lang:English⸩30 ⸨/lang⸩Quod si pretium fuerit ei impositum, dabit pro anima sua quidquid fuerit postulatus.
⸨lang:English⸩31 ⸨/lang⸩Filium quoque et filiam si cornu percusserit, simili sententiæ subjacebit.
⸨lang:English⸩32 ⸨/lang⸩Si servum ancillamque invaserit, triginta siclos argenti domino dabit, bos vero lapidibus opprimetur.
⸨lang:English⸩33 ⸨/lang⸩Si quis aperuerit cisternam, et foderit, et non operuerit eam, cecideritque bos aut asinus in eam,
⸨lang:English⸩34 ⸨/lang⸩Reddet dominus cisternæ pretium jumentorum: quod autem mortuum est, ipsius erit.
⸨lang:English⸩35 ⸨/lang⸩Si bos alienus bovem alterius vulneraverit, et ille mortuus fuerit: vendent bovem vivum, et divident pretium, cadaver autem mortui inter se dispertient.
⸨lang:English⸩36 ⸨/lang⸩Sin autem sciebat quod bos cornupeta esset ab heri et nudiustertius, et non custodivit eum dominus suus: reddet bovem pro bove, et cadaver integrum accipiet.