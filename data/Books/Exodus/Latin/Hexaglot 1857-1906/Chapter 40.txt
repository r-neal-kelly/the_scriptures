⸨cen⸩CAPUT XL⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Mense primo, prima die mensis, eriges tabernaculum testimonii,
⸨lang:English⸩3 ⸨/lang⸩Et pones in eo arcam, dimittesque ante illam velum:
⸨lang:English⸩4 ⸨/lang⸩Et illata mensa, pones super eam quæ rite præcepta sunt. Candelabrum stabit cum lucernis suis,
⸨lang:English⸩5 ⸨/lang⸩Et altare aureum in quo adoletur incensum, coram arca testimonii; tentorium in introitu tabernaculi pones,
⸨lang:English⸩6 ⸨/lang⸩Et ante illud altare holocausti:
⸨lang:English⸩7 ⸨/lang⸩Labrum inter altare et tabernaculum, quod implebis aqua.
⸨lang:English⸩8 ⸨/lang⸩Circumdabisque atrium tentoriis, et ingressum ejus.
⸨lang:English⸩9 ⸨/lang⸩Et assumpto unctionis oleo unges tabernaculum cum vasis suis, ut sanctificentur:
⸨lang:English⸩10 ⸨/lang⸩Altare holocausti et omnia vasa ejus:
⸨lang:English⸩11 ⸨/lang⸩Labrum cum basi sua: omnia unctionis oleo consecrabis, ut sint Sancta sanctorum.
⸨lang:English⸩12 ⸨/lang⸩Applicabisque Aaron et filios ejus ad fores tabernaculi testimonii, et lotos aqua
⸨lang:English⸩13 ⸨/lang⸩Indues sanctis vestibus, ut ministrent mihi, et unctio eorum in sacerdotium sempiternum proficiat.
⸨lang:English⸩14 ⸨/lang⸩Fecitque Moyses omnia quæ præceperat Dominus.
⸨lang:English⸩15 ⸨/lang⸩Igitur mense primo anni secundi, prima die mensis, collocatum est tabernaculum.
⸨lang:English⸩16 ⸨/lang⸩Erexitque Moyses illud, et posuit tabulas ac bases et vectes, statuitque columnas,
⸨lang:English⸩17 ⸨/lang⸩Et expandit tectum super tabernaculum, imposito desuper operimento, sicut Dominus imperaverat.
⸨lang:English⸩18 ⸨/lang⸩Posuit et testimonium in arca, subditis infra vectibus, et oraculum desuper.
⸨lang:English⸩19 ⸨/lang⸩Cumque intulisset arcam in tabernaculum, appendit ante eam velum, ut expleret Domini jussionem.
⸨lang:English⸩20 ⸨/lang⸩Posuit et mensam in tabernaculo testimonii ad plagam septentrionalem extra velum,
⸨lang:English⸩21 ⸨/lang⸩Ordinatis coram propositionis panibus, sicut præceperat Dominus Moysi.
⸨lang:English⸩22 ⸨/lang⸩Posuit et candelabrum in tabernaculo testimonii e regione mensæ in parte australi,
⸨lang:English⸩23 ⸨/lang⸩Locatis per ordinem lucernis, juxta præceptum Domini.
⸨lang:English⸩24 ⸨/lang⸩Posuit et altare aureum sub tecto testimonii contra velum,
⸨lang:English⸩25 ⸨/lang⸩Et adolevit super eo incensum aromatum, sicut jusserat Dominus Moysi.
⸨lang:English⸩26 ⸨/lang⸩Posuit et tentorium in introitu tabernaculi testimonii,
⸨lang:English⸩27 ⸨/lang⸩Et altare holocausti in vestibulo testimonii, offerens in eo holocaustum, et sacrificia, ut Dominus imperaverat.
⸨lang:English⸩28 ⸨/lang⸩Labrum quoque statuit inter tabernaculum testimonii et altare, implens illud aqua.
⸨lang:English⸩29 ⸨/lang⸩Laveruntque Moyses et Aaron ac filii ejus manus suas et pedes,
⸨lang:English⸩30 ⸨/lang⸩Cum ingrederentur tectum fœderis, et accederent ad altare, sicut præceperat Dominus Moysi.
⸨lang:English⸩31 ⸨/lang⸩Erexit et atrium per gyrum tabernaculi et altaris, ducto in introitu ejus tentorio. Postquam omnia perfecta sunt,
⸨lang:English⸩32 ⸨/lang⸩Operuit nubes tabernaculum testimonii, et gloria Domini implevit illud.
⸨lang:English⸩33 ⸨/lang⸩Nec poterat Moyses ingredi tectum fœderis, nube operiente omnia, et majestate Domini coruscante, quia cuncta nubes operuerat.
⸨lang:English⸩34 ⸨/lang⸩Si quando nubes tabernaculum deserebat, proficiscebantur filii Israel per turmas suas:
⸨lang:English⸩35 ⸨/lang⸩Si pendebat desuper, manebant in eodem loco.
⸨lang:English⸩36 ⸨/lang⸩Nubes quippe Domini incubabat per diem tabernaculo, et ignis in nocte, videntibus cunctis populis Israel per cunctas mansiones suas.