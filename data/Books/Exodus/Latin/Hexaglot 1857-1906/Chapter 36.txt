⸨cen⸩CAPUT XXXVI⸼

⸨lang:English⸩1 ⸨/lang⸩⸨sc⸩Fecit⸨/sc⸩ ergo Beseleel, et Ooliab, et omnis vir sapiens, quibus dedit Dominus sapientiam et intellectum, ut scirent fabre operari quæ in usus sanctuarii necessaria sunt, et quæ præcepit Dominus
⸨lang:English⸩2 ⸨/lang⸩Cumque vocasset eos Moyses, et omnem eruditum virum, cui dederat Dominus sapientiam, et qui sponte sua obtulerant se ad faciendum opus,
⸨lang:English⸩3 ⸨/lang⸩Tradidit eis universa donaria filiorum Israel. Qui cum instarent operi, quotidie mane vota populus offerebat.
⸨lang:English⸩4 ⸨/lang⸩Unde artifices venire compulsi,
⸨lang:English⸩5 ⸨/lang⸩Dixerunt Moysi: Plus offert populus quam necessarium est.
⸨lang:English⸩6 ⸨/lang⸩Jussit ergo Moyses præconis voce cantari: Nec vir nec mulier quidquam offerat ultra in opere sanctuarii. Sicque cessatum est a muneribus offerendis,
⸨lang:English⸩7 ⸨/lang⸩Eo quod oblata sufficerent et superabundarent.
⸨lang:English⸩8 ⸨/lang⸩Feceruntque omnes corde sapientes ad explendum opus tabernaculi, cortinas decem de bysso retorta, et hyacintho, et purpura, coccoque bis tincto, opere vario, et arte polymita:
⸨lang:English⸩9 ⸨/lang⸩Quarum una habebat in longitudine viginti octo cubitos, et in latitudine quatuor: una mensura erat omnium cortinarum.
⸨lang:English⸩10 ⸨/lang⸩Conjunxitque cortinas quinque, alteram alteri, et alias quinque sibi invicem copulavit.
⸨lang:English⸩11 ⸨/lang⸩Fecit et ansas hyacinthinas in ora cortinæ unius ex utroque latere, et in ora cortinæ alterius similiter,
⸨lang:English⸩12 ⸨/lang⸩Ut contra se invicem venirent ansæ, et mutuo jungerentur.
⸨lang:English⸩13 ⸨/lang⸩Unde et quinquaginta fudit circulos aureos, qui morderent cortinarum ansas, et fieret unum tabernaculum.
⸨lang:English⸩14 ⸨/lang⸩Fecit et saga undecim de pilis caprarum ad operiendum tectum tabernaculi:
⸨lang:English⸩15 ⸨/lang⸩Unum sagum in longitudine habebat cubitos triginta, et in latitudine cubitos quatuor: unius mensuræ erant omnia saga:
⸨lang:English⸩16 ⸨/lang⸩Quorum quinque junxit seorsum, et sex alia separatim.
⸨lang:English⸩17 ⸨/lang⸩Fecitque ansas quinquaginta in ora sagi unius, et quinquaginta in ora sagi alterius, ut sibi invicem jungerentur.
⸨lang:English⸩18 ⸨/lang⸩Et fibulas æneas quinquaginta, quibus necteretur tectum ut unum pallium ex omnibus sagis fier··
⸨lang:English⸩19 ⸨/lang⸩Fecit et opertorium tabernaculi de pellibus arietum rubricatis: aliudque desuper velamentum de pellibus ianthinis.
⸨lang:English⸩20 ⸨/lang⸩Fecit et tabulas tabernaculi de lignis setim stantes.
⸨lang:English⸩21 ⸨/lang⸩Decem cubitorum erat longitudo tabulæ unius, et unum ac semis cubitum latitudo retinebat.
⸨lang:English⸩22 ⸨/lang⸩Binæ incastraturæ erant per singulas tabulas, ut altera alteri jungeretur. Sic fecit in omnibus tabernaculi tabulis.
⸨lang:English⸩23 ⸨/lang⸩E quibus viginti ad plagam meridianam erant contra austrum,
⸨lang:English⸩24 ⸨/lang⸩Cum quadraginta basibus argenteis. Duæ bases sub una tabula ponebantur ex utraque parte angulorum, ubi incastraturæ laterum in angulis terminantur.
⸨lang:English⸩25 ⸨/lang⸩Ad plagam quoque tabernaculi, quæ respicit ad aquilonem, fecit viginti tabulas,
⸨lang:English⸩26 ⸨/lang⸩Cum quadraginta basibus argenteis, duas bases per singulas tabulas.
⸨lang:English⸩27 ⸨/lang⸩Contra occidentem vero, id est, ad eam partem tabernaculi, quæ mare respicit, fecit sex tabulas,
⸨lang:English⸩28 ⸨/lang⸩Et duas alias per singulos angulos tabernaculi retro:
⸨lang:English⸩29 ⸨/lang⸩Quæ junctæ erant a deorsum usque sursum, et in unam compaginem pariter ferebantur. Ita fecit ex utraque parte per angulos:
⸨lang:English⸩30 ⸨/lang⸩Ut octo essent simul tabulæ, et haberent bases argenteas sedecim, binas scilicet bases sub singulis tabulis.
⸨lang:English⸩31 ⸨/lang⸩Fecit et vectes de lignis setim, quinque ad continendas tabulas unius lateris tabernaculi,
⸨lang:English⸩32 ⸨/lang⸩Et quinque alios ad alterius lateris coaptandas tabulas: et extra hos, quinque alios vectes ad occidentalem plagam tabernaculi contra mare.
⸨lang:English⸩33 ⸨/lang⸩Fecit quoque vectem alium, qui per medias tabulas ab angulo usque ad angulum perveniret.
⸨lang:English⸩34 ⸨/lang⸩Ipsa autem tabulata deauravit, fusis basibus earum argenteis. Et circulos eorum fecit aureos, per quos vectes induci possent: quos et ipsos laminis aureis operuit.
⸨lang:English⸩35 ⸨/lang⸩Fecit et velum de hyacintho, et purpura, vermiculo, ac bysso retorta, opere polymitario, varium atque distinctum:
⸨lang:English⸩36 ⸨/lang⸩Et quatuor columnas de lignis setim, quas cum capitibus deauravit, fusis basibus earum argenteis.
⸨lang:English⸩37 ⸨/lang⸩Fecit et tentorium in introitu tabernaculi ex hyacintho, purpura, vermiculo, byssoque retorta, opere plumarii:
⸨lang:English⸩38 ⸨/lang⸩Et columnas quinque cum capitibus suis, quas operuit auro, basesque earum fudit æneas.