⸨cen⸩CAPUT XII⸼

⸨lang:English⸩1 ⸨/lang⸩⸨sc⸩Dixit⸨/sc⸩ quoque Dominus ad Moysen et Aaron, in terra Ægypti:
⸨lang:English⸩2 ⸨/lang⸩Mensis iste, vobis principium mensium: primus erit in mensibus anni.
⸨lang:English⸩3 ⸨/lang⸩Loquimini ad universum cœtum filiorum Israel, et dicite eis: Decima die mensis hujus tollat unusquisque agnum per familias et domos suas.
⸨lang:English⸩4 ⸨/lang⸩Sin autem minor est numerus ut sufficere possit ad vescendum agnum, assumet vicinum suum qui junctus est domui suæ, juxta numerum animarum quæ sufficere possunt ad esum agni.
⸨lang:English⸩5 ⸨/lang⸩Erit autem agnus absque macula, masculus, anniculus: juxta quem ritum tolletis et hœdum.
⸨lang:English⸩6 ⸨/lang⸩Et servabitis eum usque ad quartam decimam diem mensis hujus: immolabitque eum universa multitudo filiorum Israel ad vesperam.
⸨lang:English⸩7 ⸨/lang⸩Et sument de sanguine ejus, ac ponent super utrumque postem, et in superliminaribus domorum, in quibus comedent illum.
⸨lang:English⸩8 ⸨/lang⸩Et edent carnes nocte illa assas igni, et azymos panes cum lactucis agrestibus.
⸨lang:English⸩9 ⸨/lang⸩Non comedetis ex eo crudum quid, nec coctum aqua, sed tantum assum igni: caput cum pedibus ejus et intestinis vorabitis.
⸨lang:English⸩10 ⸨/lang⸩Nec remanebit quidquam ex eo usque mane; si quid residuum fuerit, igne comburetis.
⸨lang:English⸩11 ⸨/lang⸩Sic autem comedetis illum: Renes vestros accingetis, et calceamenta habebitis in pedibus, tenentes baculos in manibus, et comedetis festinanter: est enim Phase (id est transitus) Domini.
⸨lang:English⸩12 ⸨/lang⸩Et transibo per terram Ægypti nocte illa, percutiamque omne primogenitum in terra Ægypti ab homine usque ad pecus: et in cunctis diis Ægypti faciam judicia ego Dominus.
⸨lang:English⸩13 ⸨/lang⸩Erit autem sanguis vobis in signum in ædibus in quibus eritis: et videbo sanguinem, et transibo vos: nec erit in vobis plaga disperdens quando percussero terram Ægypti.
⸨lang:English⸩14 ⸨/lang⸩Habebitis autem hunc diem in monumentum: et celebrabitis eam solemnem Domino in generationibus vestris cultu sempiterno.
⸨lang:English⸩15 ⸨/lang⸩Septem diebus azyma comedetis: in die primo non erit fermentum in domibus vestris: quicumque comederit fermentatum, peribit anima illa de Israel, a primo die usque ad diem septimum.
⸨lang:English⸩16 ⸨/lang⸩Dies prima erit sancta atque solemnis, et dies septima eadem festivitate venerabilis: nihil operis facietis in eis, exceptis his quæ ad vescendum pertinent.
⸨lang:English⸩17 ⸨/lang⸩Et observabitis azyma: in eadem enim ipsa die educam exercitum vestrum de terra Ægypti, et custodietis diem istum in generationes vestras ritu perpetuo.
⸨lang:English⸩18 ⸨/lang⸩Primo mense, quartadecima die mensis ad vesperam, comedetis azyma, usque ad diem vigesimam primam ejusdem mensis ad vesperam.
⸨lang:English⸩19 ⸨/lang⸩Septem diebus fermentum non invenietur in domibus vestris: qui comederit fermentatum, peribit anima ejus de cœtu Israel, tam de advenis quam de indigenis terræ.
⸨lang:English⸩20 ⸨/lang⸩Omne fermentatum non comedetis: in cunctis habitaculis vestris edetis azyma.
⸨lang:English⸩21 ⸨/lang⸩Vocavit autem Moyses omnes seniores filiorum Israel, et dixit ad eos: Ite tollentes animal per familias vestras, et immolate Phase.
⸨lang:English⸩22 ⸨/lang⸩Fasciculumque hyssopi tingite in sanguine qui est in limine, et aspergite ex eo superliminare, et utrumque postem: nullus vestrum egrediatur ostium domus suæ usque mane.
⸨lang:English⸩23 ⸨/lang⸩Transibit enim Dominus percutiens Ægyptios: cumque viderit sanguinem in superliminari, et in utroque poste, transcendet ostium domus, et non sinet percussorem ingredi domos vestras et lædere.
⸨lang:English⸩24 ⸨/lang⸩Custodi verbum istud legitimum tibi et filiis tuis usque in æternum.
⸨lang:English⸩25 ⸨/lang⸩Cumque introieritis terram, quam Dominus daturus est vobis ut pollicitus est, observabitis ceremonias istas.
⸨lang:English⸩26 ⸨/lang⸩Et cum dixerint vobis filii vestri: Quæ est ista religio?
⸨lang:English⸩27 ⸨/lang⸩Dicetis eis: Victima transitus Domini est, quando transivit super domos filiorum Israel in Ægypto, percutiens Ægyptios, et domos nostras liberans. Incurvatusque populus adoravit.
⸨lang:English⸩28 ⸨/lang⸩Et egressi filii Israel fecerunt sicut præceperat Dominus Moysi et Aaron.
⸨lang:English⸩29 ⸨/lang⸩Factum est autem in noctis medio, percussit Dominus omne primogenitum in terra Ægypti, a primogenito Pharaonis, qui in solio ejus sedebat, usque ad primogenitum captivæ quæ erat in carcere, et omne primogenitum jumentorum.
⸨lang:English⸩30 ⸨/lang⸩Surrexitque Pharao nocte, et omnes servi ejus, cunctaque Ægyptus: et ortus est clamor magnus in Ægypto: neque enim erat domus in qua non jaceret mortuus.
⸨lang:English⸩31 ⸨/lang⸩Vocatisque Pharao Moyse et Aaron nocte, ait: Surgite, et egredimini a populo meo, vos et filii Israel: ite, immolate Domino sicut dicitis.
⸨lang:English⸩32 ⸨/lang⸩Oves vestras et armenta assumite ut petieratis, et abeuntes benedicite mihi.
⸨lang:English⸩33 ⸨/lang⸩Urgebantque Ægyptii populum de terra exire velociter, dicentes: Omnes moriemur.
⸨lang:English⸩34 ⸨/lang⸩Tulit igitur populus conspersam farinam ante quam fermentaretur: et ligans in palliis, posuit super humeros suos.
⸨lang:English⸩35 ⸨/lang⸩Feceruntque filii Israel sicut præceperat Moyses: et petierunt ab Ægyptiis vas argentea et aurea, vestemque plurimam.
⸨lang:English⸩36 ⸨/lang⸩Dominus autem dedit gratiam populo coram Ægyptiis, ut commodarent eis: et spoliaverunt Ægyptios.
⸨lang:English⸩37 ⸨/lang⸩Profectique sunt filii Israel de Ramesse in Socoth, sexcenta fere millia peditum virorum, absque parvulis.
⸨lang:English⸩38 ⸨/lang⸩Sed et vulgus promiscuum innumerabile ascendit cum eis, oves et armenta et animantia diversi generis multa nimis.
⸨lang:English⸩39 ⸨/lang⸩Coxeruntque farinam, quam dudum de Ægypto conspersam tulerant: et fecerunt subcinericios panes azymos: neque enim poterant fermentari cogentibus exire Ægyptiis, et nullam facere sinentibus moram: nec pulmenti quidquam occurrerat præparare.
⸨lang:English⸩40 ⸨/lang⸩Habitatio autem filiorum Israel qua manserunt in Ægypto, fuit quadringentorum triginta annorum.
⸨lang:English⸩41 ⸨/lang⸩Quibus expletis, eadem die egressus est omnis exercitus Domini de terra Ægypti.
⸨lang:English⸩42 ⸨/lang⸩Nox ista est observabilis Domini quando eduxit eos de terra Ægypti: hanc observare debent omnes filii Israel in generationibus suis.
⸨lang:English⸩43 ⸨/lang⸩Dixitque Dominus ad Moysen et Aaron: Hæc est religio Phase: Omnis alienigena non comedet ex eo.
⸨lang:English⸩44 ⸨/lang⸩Omnis autem servus emptitius circumcidetur, et sic comedet.
⸨lang:English⸩45 ⸨/lang⸩Advena et mercenarius non edent ex eo.
⸨lang:English⸩46 ⸨/lang⸩In una domo comedetur, nec efferetis de carnibus ejus foras, nec os illius confringetis.
⸨lang:English⸩47 ⸨/lang⸩Omnis cœtus filiorum Israel faciet illud.
⸨lang:English⸩48 ⸨/lang⸩Quod si quis peregrinorum in vestram voluerit transire coloniam, et facere Phase Domini, circumcidetur prius omne masculinum ejus, et tunc rite celebrabit: eritque sicut indigena terræ: si quis autem circumcisus non fuerit, non vescetur ex eo.
⸨lang:English⸩49 ⸨/lang⸩Eadem lex erit indigenæ et colono qui peregrinatur apud vos.
⸨lang:English⸩50 ⸨/lang⸩Feceruntque omnes filii Israel sicut præceperat Dominus Moysi et Aaron.
⸨lang:English⸩51 ⸨/lang⸩Et eadem die eduxit Dominus filios Israel de terra Ægypti per turmas suas.