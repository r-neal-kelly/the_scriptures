⸨cen⸩CAPUT XV⸼

⸨lang:English⸩1 ⸨/lang⸩⸨sc⸩Tunc⸨/sc⸩ cecinit Moyses et filii Israel carmen hoc Domino, et dixerunt: Cantemus Domino; gloriose enim magnificatus est, equum et ascensorem dejecit in mare.
⸨lang:English⸩2 ⸨/lang⸩Fortitudo mea, et laus mea Dominus, et factus est mihi in salutem: iste Deus meus, et glorificabo eum: Deus patris mei, et exaltabo eum.
⸨lang:English⸩3 ⸨/lang⸩Dominus quasi vir pugnator, omnipotens nomen ejus.
⸨lang:English⸩4 ⸨/lang⸩Currus Pharaonis et exercitum ejus projecit in mare: electi principes ejus submersi sunt in mari Rubro.
⸨lang:English⸩5 ⸨/lang⸩Abyssi operuerunt eos, descenderunt in profundum quasi lapis.
⸨lang:English⸩6 ⸨/lang⸩Dextera tua, Domine, magnificata est in fortitudine: dextera tua, Domine, percussit inimicum.
⸨lang:English⸩7 ⸨/lang⸩Et in multitudine gloriæ tuæ deposuisti adversarios tuos: misisti iram tuam, quæ devoravit eos sicut stipulam.
⸨lang:English⸩8 ⸨/lang⸩Et in spiritu furoris tui congregatæ sunt aquæ: stetit unda fluens, congregatæ sunt abyssi in medio mari.
⸨lang:English⸩9 ⸨/lang⸩Dixit inimicus: Persequar et comprehendam, dividam spolia, implebitur anima mea: evaginabo gladium meum, interficiet eos manus mea.
⸨lang:English⸩10 ⸨/lang⸩Flavit spiritus tuus, et operuit eos mare: submersi sunt quasi plumbum in aquis vehementibus.
⸨lang:English⸩11 ⸨/lang⸩Quis similis tui in fortibus, Domine? quis similis tui, magnificus in sanctitate, terribilis atque laudabilis, faciens mirabilia?
⸨lang:English⸩12 ⸨/lang⸩Extendisti manum tuam, et devoravit eos terra.
⸨lang:English⸩13 ⸨/lang⸩Dux fuisti in misericordia tua populo quem redemisti: et portasti eum in fortitudine tua, ad habitaculum sanctum tuum.
⸨lang:English⸩14 ⸨/lang⸩Ascenderunt populi, et irati sunt: dolores obtinuerunt habitatores Philisthiim.
⸨lang:English⸩15 ⸨/lang⸩Tunc conturbati sunt principes Edom, robustos Moab obtinuit tremor: obriguerunt omnes habitatores Chanaan.
⸨lang:English⸩16 ⸨/lang⸩Irruat super eos formido et pavor, in magnitudine brachii tui: fiant immobiles quasi lapis, donec pertranseat populus tuus, Domine, donec pertranseat populus tuus iste, quem possedisti.
⸨lang:English⸩17 ⸨/lang⸩Introduces eos, et plantabis in monte hereditatis tuæ, firmissimo habitaculo tuo quod operatus es, Domine: sanctuarium tuum, Domine, quod firmaverunt manus tuæ.
⸨lang:English⸩18 ⸨/lang⸩Dominus regnabit in æternum et ultra.
⸨lang:English⸩19 ⸨/lang⸩Ingressus est enim eques Pharao cum curribus et equitibus ejus in mare: et reduxit super eos Dominus aquas maris: filii autem Israel ambulaverunt per siccum in medio ejus.
⸨lang:English⸩20 ⸨/lang⸩Sumpsit ergo Maria prophetissa, soror Aaron, tympanum in manu sua: egressæque sunt omnes mulieres post eam cum tympanis et choris,
⸨lang:English⸩21 ⸨/lang⸩Quibus præcinebat, dicens: Cantemus Domino; gloriose enim magnificatus est, equum et ascensorem ejus dejecit in mare.
⸨lang:English⸩22 ⸨/lang⸩Tulit autem Moyses Israel de mari Rubro, et egressi sunt in desertum Sur: ambulaveruntque tribus diebus per solitudinem, et non inveniebant aquam.
⸨lang:English⸩23 ⸨/lang⸩Et venerunt in Mara, nec poterant bibere aquas de Mara, eo quod essent amaræ: unde et congruum loco nomen imposuit, vocans illum Mara, id est, amaritudinem.
⸨lang:English⸩24 ⸨/lang⸩Et murmuravit populus contra Moysen, dicens: Quid bibemus?
⸨lang:English⸩25 ⸨/lang⸩At ille clamavit ad Dominum, qui ostendit ei lignum: quod cum misisset in aquas, in dulcedinem versæ sunt; ibi constituit ei præcepta, atque judicia, et ibi tentavit eum,
⸨lang:English⸩26 ⸨/lang⸩Dicens: Si audieris vocem Domini Dei tui, et quod rectum est coram eo feceris, et obedieris mandatis ejus, custodierisque omnia præcepta illius, cunctum languorem, quem posui in Ægypto, non inducam super te: ego enim Dominus sanator tuus.
⸨lang:English⸩27 ⸨/lang⸩Venerunt autem in Elim filii Israel, ubi erant duodecim fontes aquarum, et septuaginta palmæ: et castrametati sunt juxta aquas.