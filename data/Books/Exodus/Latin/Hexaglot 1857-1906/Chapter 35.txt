⸨cen⸩CAPUT XXXV⸼

⸨lang:English⸩1 ⸨/lang⸩⸨sc⸩Igitur⸨/sc⸩ congregata omni turba filiorum Israel, dixit ad eos: Hæc sunt quæ jussit Dominus fieri.
⸨lang:English⸩2 ⸨/lang⸩Sex diebus facietis opus: septimus dies erit vobis sanctus, sabbatum, et requies Domini: qui fecerit opus in eo, occidetur.
⸨lang:English⸩3 ⸨/lang⸩Non succendetis ignem in omnibus habitaculis vestris per diem sabbati.
⸨lang:English⸩4 ⸨/lang⸩Et ait Moyses ad omnem catervam filiorum Israel: Iste est sermo quem præcepit Dominus, dicens:
⸨lang:English⸩5 ⸨/lang⸩Separate apud vos primitias Domino: Omnis voluntarius et prono animo offerat eas Domino: aurum et argentum, et æs,
⸨lang:English⸩6 ⸨/lang⸩Hyacinthum et purpuram, coccumque bis tinctum, et byssum, pilos caprarum,
⸨lang:English⸩7 ⸨/lang⸩Pellesque arietum rubricatas, et ianthinas, ligna setim,
⸨lang:English⸩8 ⸨/lang⸩Et oleum ad luminaria concinnanda, et ut conficiatur unguentum, et thymiama suavissimum,
⸨lang:English⸩9 ⸨/lang⸩Lapides onychinos, et gemmas ad ornatum superhumeralis et rationalis.
⸨lang:English⸩10 ⸨/lang⸩Quisquis vestrum sapiens est, veniat, et faciat quod Dominus imperavit:
⸨lang:English⸩11 ⸨/lang⸩Tabernaculum scilicet, et tectum ejus, atque operimentum, annulos, et tabulata cum vectibus, paxillos et bases:
⸨lang:English⸩12 ⸨/lang⸩Arcam et vestes, propitiatorium, et velum quod ante illud oppanditur:
⸨lang:English⸩13 ⸨/lang⸩Mensam cum vectibus et vasis, et propositionis panibus:
⸨lang:English⸩14 ⸨/lang⸩Candelabrum ad luminaria sustentanda, vasa illius et lucernas, et oleum ad nutrimenta ignium:
⸨lang:English⸩15 ⸨/lang⸩Altare thymiamatis, et vectes, et oleum unctionis et thymiama ex aromatibus: tentorium ad ostium tabernaculi:
⸨lang:English⸩16 ⸨/lang⸩Altare holocausti, et craticulam ejus æneam cum vectibus et vasis suis: labrum et basim ejus:
⸨lang:English⸩17 ⸨/lang⸩Cortinas atrii cum columnis et basibus, tentorium in foribus vestibuli,
⸨lang:English⸩18 ⸨/lang⸩Paxillos tabernaculi et atrii cum funiculis suis:
⸨lang:English⸩19 ⸨/lang⸩Vestimenta, quorum usus est in ministerio sanctuarii, vestes Aaron pontificis ac filiorum ejus, ut sacerdotio fungantur mihi.
⸨lang:English⸩20 ⸨/lang⸩Egressaque omnis multitudo filiorum Israel de conspectu Moysi,
⸨lang:English⸩21 ⸨/lang⸩Obtulerunt mente promptissima atque devota primitias Domino, ad faciendum opus tabernaculi testimonii. Quidquid ad cultum et ad vestes sanctas necessarium erat,
⸨lang:English⸩22 ⸨/lang⸩Viri cum mulieribus præbuerunt armillas et inaures, annulos et dextralia: omne vas aureum in donaria Domini separatum est.
⸨lang:English⸩23 ⸨/lang⸩Si quis habebat hyacinthum, et purpuram, coccumque bis tinctum, byssum et pilos caprarum, pelles arietum rubricatas, et ianthinas,
⸨lang:English⸩24 ⸨/lang⸩Argenti, ærisque metalla, obtulerunt Domino, lignaque setim in varios usus.
⸨lang:English⸩25 ⸨/lang⸩Sed et mulieres doctæ, quæ neverant, dederunt hyacinthum, purpuram, et vermiculum, ac byssum,
⸨lang:English⸩26 ⸨/lang⸩Et pilos caprarum, sponte propria cuncta tribuentes.
⸨lang:English⸩27 ⸨/lang⸩Principes vero obtulerunt lapides onychinos, et gemmas ad superhumerale et rationale,
⸨lang:English⸩28 ⸨/lang⸩Aromataque et oleum ad luminaria concinnanda, et ad præparandum unguentum, ac thymiama odoris suavissimi componendum.
⸨lang:English⸩29 ⸨/lang⸩Omnes viri et mulieres mente devota obtulerunt donaria, ut fierent opera quæ jusserat Dominus per manum Moysi. Cuncti filii Israel voluntaria Domino dedicaverunt.
⸨lang:English⸩30 ⸨/lang⸩Dixitque Moyses ad filios Israel: Ecce, vocavit Dominus ex nomine Beseleel filium Uri filii Hur de tribu Juda.
⸨lang:English⸩31 ⸨/lang⸩Implevitque eum spiritu Dei, sapientia et intelligentia, et scientia et omni doctrina,
⸨lang:English⸩32 ⸨/lang⸩Ad excogitandum, et faciendum opus in auro et argento, et ære,
⸨lang:English⸩33 ⸨/lang⸩Sculpendisque lapidibus, et opere carpentario; quidquid fabre adinveniri potest,
⸨lang:English⸩34 ⸨/lang⸩Dedit in corde ejus: Ooliab quoque filium Achisamech de tribu Dan:
⸨lang:English⸩35 ⸨/lang⸩Ambos erudivit sapientia, ut faciant opera abietarii, polymitarii, ac plumarii, de hyacintho ac purpura, coccoque bis tincto, et bysso, et texant omnia, ac nova quæque reperiant.