⸨cen⸩CAPUT XVIII⸼

⸨lang:English⸩1 ⸨/lang⸩⸨sc⸩Cumque⸨/sc⸩ audisset Jethro, sacerdos Madian, cognatus Moysi, omnia quæ fecerat Deus Moysi, et Israeli populo suo, et quod eduxisset Dominus Israel de Ægypto:
⸨lang:English⸩2 ⸨/lang⸩Tulit Sephoram uxorem Moysi quam remiserat:
⸨lang:English⸩3 ⸨/lang⸩Et duos filios ejus, quorum unus vocabatur Gersam, dicente patre: Advena fui in terra aliena.
⸨lang:English⸩4 ⸨/lang⸩Alter vero Eliezer: Deus enim, ait, patris mei adjutor meus, et eruit me de gladio Pharaonis.
⸨lang:English⸩5 ⸨/lang⸩Venit ergo Jethro cognatus Moysi, et filii ejus, et uxor ejus, ad Moysen in desertum, ubi erat castrametatus juxta montem Dei.
⸨lang:English⸩6 ⸨/lang⸩Et mandavit Moysi, dicens: Ego Jethro cognatus tuus venio ad te, et uxor tua, et duo filii tui cum ea.
⸨lang:English⸩7 ⸨/lang⸩Qui egressus in occursum cognati sui, adoravit, et osculatus est eum: salutaveruntque se mutuo verbis pacificis. Cumque intrasset tabernaculum,
⸨lang:English⸩8 ⸨/lang⸩Narravit Moyses cognato suo cuncta quæ fecerat Dominus Pharaoni, et Ægyptiis propter Israel: universumque laborem, qui accidisset eis in itinere, et quod liberaverat eos Dominus.
⸨lang:English⸩9 ⸨/lang⸩Lætatusque est Jethro super omnibus bonis, quæ fecerat Dominus Israeli, eo quod eruisset cum de manu Ægyptiorum,
⸨lang:English⸩10 ⸨/lang⸩Et ait: Benedictus Dominus, qui liberavit vos de manu Ægyptiorum, et de manu Pharaonis, qui eruit populum suum de manu Ægypti.
⸨lang:English⸩11 ⸨/lang⸩Nunc cognovi, quia magnus Dominus super omnes deos: eo quod superbe egerint contra illos.
⸨lang:English⸩12 ⸨/lang⸩Obtulit ergo Jethro cognatus Moysi holocausta et hostias Deo: veneruntque Aaron et omnes seniores Israel, ut comederent panem cum eo coram Deo.
⸨lang:English⸩13 ⸨/lang⸩Altera autem die sedit Moyses ut judicaret populum, qui assistebat Moysi a mane usque ad vesperam?
⸨lang:English⸩14 ⸨/lang⸩Quod cum vidisset cognatus ejus, omnia scilicet quæ agebat in populo, ait: Quid est hoc quod facis in plebe? cur solus sedes, et omnis populus præstolatur de mane usque ad vesperam.
⸨lang:English⸩15 ⸨/lang⸩Cui respondit Moyses: Venit ad me populus quærens sententiam Dei.
⸨lang:English⸩16 ⸨/lang⸩Cumque acciderit eis aliqua disceptatio, veniunt ad me ut judicem inter eos, et ostendam præcepta Dei et leges ejus.
⸨lang:English⸩17 ⸨/lang⸩At ille: Non bonam, inquit, rem facis:
⸨lang:English⸩18 ⸨/lang⸩Stulto labore consumeris et tu, et populus iste qui tecum est: ultra vires tuas est negotium, solus illud non poteris sustinere.
⸨lang:English⸩19 ⸨/lang⸩Sed audi verba mea atque consilia, et erit Deus tecum. Esto tu populo in his quæ ad Deum pertinent, ut referas quæ dicuntur ad eum:
⸨lang:English⸩20 ⸨/lang⸩Ostendasque populo ceremonias et ritum colendi, viamque per quam ingredi debeant, et opus quod facere debeant.
⸨lang:English⸩21 ⸨/lang⸩Provide autem de omni plebe viros potentes, et timentes Deum, in quibus sit veritas, et qui oderint avaritiam, et constitue ex eis tribunos, et centuriones, et quinquagenarios, et decanos,
⸨lang:English⸩22 ⸨/lang⸩Qui judicent populum omni tempore: quidquid autem majus fuerit, referant ad te, et ipsi minora tantummodo judicent: leviusque sit tibi, partito in alios onere.
⸨lang:English⸩23 ⸨/lang⸩Si hoc feceris, implebis imperium Dei, et præcepta ejus poteris sustentare: et omnis hic populus revertetur ad loca sua cum pace.
⸨lang:English⸩24 ⸨/lang⸩Quibus auditis, Moyses fecit omnia quæ ille suggesserat.
⸨lang:English⸩25 ⸨/lang⸩Et electis viris strenuis de cuncto Israel, constituit eos principes populi, tribunos, et centuriones, et quinquagenarios, et decanos.
⸨lang:English⸩26 ⸨/lang⸩Qui judicabant plebem omni tempore: quidquid autem gravius erat, referebant ad eum, faciliora tantummodo judicantes.
⸨lang:English⸩27 ⸨/lang⸩Dimisitque cognatum suum: qui reversus abiit in terram suam.