⸨cen⸩CAPUT XXXIV⸼

⸨lang:English⸩1 ⸨/lang⸩⸨sc⸩Ac⸨/sc⸩ deinceps: Præcide, ait, tibi duas tabulas lapideas instar priorum, et scribam super eas verba, quæ habuerunt tabulæ quas fregisti.
⸨lang:English⸩2 ⸨/lang⸩Esto paratus mane, ut ascendas statim in montem Sinai, stabisque mecum super verticem montis.
⸨lang:English⸩3 ⸨/lang⸩Nullus ascendat tecum, nec videatur quispiam per totum montem: boves quoque et oves non pascantur econtra.
⸨lang:English⸩4 ⸨/lang⸩Excidit ergo duas tabulas lapideas, quales antea fuerant: et de nocte consurgens ascendit in montem Sinai, sicut præceperat ei Dominus, portans secum tabulas.
⸨lang:English⸩5 ⸨/lang⸩Cumque descendisset Dominus per nubem, stetit Moyses cum eo, invocans nomen Domini.
⸨lang:English⸩6 ⸨/lang⸩Quo transeunte coram eo, ait: Dominator Domine Deus, misericors et clemens, patiens et multæ miserationis, ac verax,
⸨lang:English⸩7 ⸨/lang⸩Qui custodis misericordiam in millia: qui aufers iniquitatem, et scelera, atque peccata, nullusque apud te per se innocens est. Qui reddis iniquitatem patrum filiis ac nepotibus, in tertiam et quartam progeniem.
⸨lang:English⸩8 ⸨/lang⸩Festinusque Moyses, curvatus est pronus in terram, et adorans,
⸨lang:English⸩9 ⸨/lang⸩Ait: Si inveni gratiam in conspectu tuo, Domine, obsecro ut gradiaris nobiscum (populus enim duræ cervicis est), et auferas iniquitates nostras atque peccata, nosque possideas.
⸨lang:English⸩10 ⸨/lang⸩Respondit Dominus: Ego inibo pactum videntibus cunctis, signa faciam quæ nunquam visa sunt super terram, nec in ullis gentibus: ut cernat populus iste, in cujus es medio, opus Domini terribile quod facturus sum.
⸨lang:English⸩11 ⸨/lang⸩Observa cuncta quæ hodie mando tibi: ego ipse, ejiciam ante faciem tuam Amorrhæum, et Chananæum, et Hethæum, Pherezæum quoque, et Hevæum, et Jebusæum.
⸨lang:English⸩12 ⸨/lang⸩Cave ne unquam cum habitatoribus terræ illius jungas amicitias, quæ sint tibi in ruinam
⸨lang:English⸩13 ⸨/lang⸩Sed aras eorum destrue, confringe statuas, lucosque succide:
⸨lang:English⸩14 ⸨/lang⸩Noli adorare deum alienum. Dominus zelotes nomen ejus, Deus est æmulator.
⸨lang:English⸩15 ⸨/lang⸩Ne ineas pactum cum hominibus illarum regionum: ne, cum fornicati fuerint cum diis suis, et adoraverint simulachra eorum, vocet te quispiam ut comedas de immolatis.
⸨lang:English⸩16 ⸨/lang⸩Nec uxorem de filiabus eorum accipies filiis tuis: ne, postquam ipsæ fuerint fornicatæ, fornicari faciant et filios tuos in deos suos.
⸨lang:English⸩17 ⸨/lang⸩Deos conflatiles non facies tibi.
⸨lang:English⸩18 ⸨/lang⸩Solemnitatem azymorum custodies. Septem diebus vesceris azymis, sicut præcepi tibi, in tempore mensis novorum: mense enim verni temporis egressus es de Ægypto.
⸨lang:English⸩19 ⸨/lang⸩Omne quod aperit vulvam generis masculini, meum erit. De cunctis animantibus, tam de bobus, quam de ovibus, meum erit.
⸨lang:English⸩20 ⸨/lang⸩Primogenitum asini redimes ove: sin autem nec pretium pro eo dederis, occidetur. Primogenitum filiorum tuorum redimes: nec apparebis in conspectu meo vacuus.
⸨lang:English⸩21 ⸨/lang⸩Sex diebus operaberis, die septimo cessabis arare et metere.
⸨lang:English⸩22 ⸨/lang⸩Solemnitatem hebdomadarum facies tibi in primitiis frugum messis tuæ triticeæ, et solemnitatem, quando redeunte anni tempore cuncta conduntur.
⸨lang:English⸩23 ⸨/lang⸩Tribus temporibus anni apparebit omne masculinum tuum in conspectu omnipotentis Domini Dei Israel.
⸨lang:English⸩24 ⸨/lang⸩Cum enim tulero gentes a facie tua, et dilatavero terminos tuos, nullus insidiabitur terræ tuæ, ascendente te, et apparente in conspectu Domini Dei tui ter in anno.
⸨lang:English⸩25 ⸨/lang⸩Non immolabis super fermento sanguinem hostiæ meæ: neque residebit mane de victima solemnitatis Phase.
⸨lang:English⸩26 ⸨/lang⸩Primitias frugum terræ tuæ offeres in domo Domini Dei tui. Non coques hœdum in lacte matris suæ.
⸨lang:English⸩27 ⸨/lang⸩Dixitque Dominus ad Moysen: Scribe tibi verba hæc, quibus et tecum et cum Israel pepigi fœdus.
⸨lang:English⸩28 ⸨/lang⸩Fuit ergo ibi cum Domino quadraginta dies et quadraginta noctes: panem non comedit, et aquam non bibit, et scripsit in tabulis verba fœderis decem.
⸨lang:English⸩29 ⸨/lang⸩Cumque descenderet Moyses de monte Sinaï, tenebat duas tabulas testimonii, et ignorabat quod cornuta esset facies sua ex consortio sermonis Domini.
⸨lang:English⸩30 ⸨/lang⸩Videntes autem Aaron et filii Israel cornutam Moysi faciem, timuerunt prope accedere.
⸨lang:English⸩31 ⸨/lang⸩Vocatique ab eo, reversi sunt tam Aaron quam principes synagogæ. Et postquam locutus est ad eos,
⸨lang:English⸩32 ⸨/lang⸩Venerunt ad eum etiam omnes filii Israel: quibus præcepit cuncta quæ audierat a Domino in monte Sinaï.
⸨lang:English⸩33 ⸨/lang⸩Impletisque sermonibus, posuit velamen super faciem suam.
⸨lang:English⸩34 ⸨/lang⸩Quod ingressus ad Dominum, et loquens cum eo, auferebat donec exiret, et tunc loquebatur ad filios Israel omnia quæ sibi fuerant imperata.
⸨lang:English⸩35 ⸨/lang⸩Qui videbant faciem egredientis Moysi esse cornutam, sed operiebat ille rursus faciem suam, si quando loquebatur ad eos.