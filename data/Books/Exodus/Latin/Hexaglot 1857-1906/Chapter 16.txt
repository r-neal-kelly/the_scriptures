⸨cen⸩CAPUT XVI⸼

⸨lang:English⸩1 ⸨/lang⸩⸨sc⸩Profectique⸨/sc⸩ sunt de Elim, et venit omnis multitudo filiorum Israel in desertum Sin, quod est inter Elim et Sinai: quintodecimo die mensis secundi, postquam egressi sunt de terra Ægypti.
⸨lang:English⸩2 ⸨/lang⸩Et murmuravit omnis congregatio filiorum Israel contra Moysen et Aaron in solitudine.
⸨lang:English⸩3 ⸨/lang⸩Dixeruntque filii Israel ad eos: Utinam mortui essemus per manum Domini in terra Ægypti, quando sedebamus super ollas carnium, et comedebamus panem in saturitate: cur eduxistis nos in desertum istud, ut occideretis omnem multitudinem fame?
⸨lang:English⸩4 ⸨/lang⸩Dixit autem Dominus ad Moysen: Ecce, ego pluam vobis panes de cælo: egrediatur populus, et colligat quæ sufficiunt per singulos dies: ut tentem eum utrum ambulet in lege mea, an non.
⸨lang:English⸩5 ⸨/lang⸩Die autem sexto parent quod inferant: et sit duplum quam colligere solebant per singulos dies.
⸨lang:English⸩6 ⸨/lang⸩Dixeruntque Moyses et Aaron ad omnes filios Israel: Vespere scietis quod Dominus eduxerit vos de terra Ægypti:
⸨lang:English⸩7 ⸨/lang⸩Et mane videbitis gloriam Domini: audivit enim murmur vestrum contra Dominum: nos vero quid sumus, quia mussitastis contra nos?
⸨lang:English⸩8 ⸨/lang⸩Et ait Moyses: Dabit vobis Dominus vespere carnes edere, et mane panes in saturitate: eo quod audierit murmurationes vestras quibus murmurati estis contra eum: nos enim quid sumus? nec contra nos est murmur vestrum, sed contra Dominum.
⸨lang:English⸩9 ⸨/lang⸩Dixit quoque Moyses ad Aaron: Dic universæ congregationi filiorum Israel: Accedite coram Domino: audivit enim murmur vestrum.
⸨lang:English⸩10 ⸨/lang⸩Cumque loqueretur Aaron ad omnem cœtum filiorum Israel, respexerunt ad solitudinem: et ecce gloria Domini apparuit in nube.
⸨lang:English⸩11 ⸨/lang⸩Locutus est autem Dominus ad Moysen, dicens:
⸨lang:English⸩12 ⸨/lang⸩Audivi murmurationes filiorum Israel, loquere ad eos: Vespere comedetis carnes, et mane saturabimini panibus: scietisque quod ego sum Dominus Deus vester.
⸨lang:English⸩13 ⸨/lang⸩Factum est ergo vespere, et ascendens coturnix, cooperuit castra: mane quoque ros jacuit per circuitum castrorum.
⸨lang:English⸩14 ⸨/lang⸩Cumque operuisset superficiem terræ, apparuit in solitudine minutum, et quasi pilo tusum, in similitudinem pruinæ super terram.
⸨lang:English⸩15 ⸨/lang⸩Quod cum vidissent filii Israel, dixerunt ad invicem: Manhu? quod significat: Quid est hoc? ignorabant enim quid esset. Quibus ait Moyses: Iste est panis, quem Dominus dedit vobis ad vescendum.
⸨lang:English⸩16 ⸨/lang⸩Hic est sermo, quem præcepit Dominus: Colligat unusquisque ex eo quantum sufficit ad vescendum: gomor per singula capita, juxta numerum animarum vestrarum quæ habitant in tabernaculo sic tolletis.
⸨lang:English⸩17 ⸨/lang⸩Feceruntque ita filii Israel: et collegerunt, alius plus, alius minus.
⸨lang:English⸩18 ⸨/lang⸩Et mensi sunt ad mensuram gomor: nec qui plus collegerat, habuit amplius: nec qui minus paraverat, reperit minus: sed singuli juxta id quod edere poterant, congregaverunt.
⸨lang:English⸩19 ⸨/lang⸩Dixitque Moyses ad eos: Nullus relinquat ex eo in mane.
⸨lang:English⸩20 ⸨/lang⸩Qui non audierunt eum, sed dimiserunt quidam ex eis usque mane, et scatere cœpit vermibus, atque computruit: et iratus est contra eos Moyses.
⸨lang:English⸩21 ⸨/lang⸩Colligebant autem mane singuli, quantum sufficere poterat ad vescendum: cumque incaluisset sol, liquefiebat.
⸨lang:English⸩22 ⸨/lang⸩In die autem sexta collegerunt cibos duplices, id est, duo gomor per singulos homines: venerunt autem omnes principes multitudinis, et narraverunt Moysi.
⸨lang:English⸩23 ⸨/lang⸩Qui ait eis: Hoc est quod locutus est Dominus: Requies sabbati sanctificata est Domino cras; quodcumque operandum est facite, et quæ coquenda sunt coquite: quidquid autem reliquum fuerit, reponite usque in mane.
⸨lang:English⸩24 ⸨/lang⸩Feceruntque ita ut præceperat Moyses, et non computruit, neque vermis inventus est in eo.
⸨lang:English⸩25 ⸨/lang⸩Dixitque Moyses: Comedite illud hodie, quia sabbatum est Domini: non invenietur hodie in agro.
⸨lang:English⸩26 ⸨/lang⸩Sex diebus colligite: in die autem septimo sabbatum est Domini, idcirco non invenietur.
⸨lang:English⸩27 ⸨/lang⸩Venitque septima dies: et egressi de populo ut colligerent, non invenerunt.
⸨lang:English⸩28 ⸨/lang⸩Dixit autem Dominus ad Moysen: Usquequo non vultis custodire mandata mea, et legem meam?
⸨lang:English⸩29 ⸨/lang⸩Videte quod Dominus dederit vobis sabbatum, et propter hoc die sexta tribuit vobis cibos duplices: maneat unusquisque apud semetipsum, nullus egrediatur de loco suo die septimo.
⸨lang:English⸩30 ⸨/lang⸩Et sabbatizavit populus die septimo.
⸨lang:English⸩31 ⸨/lang⸩Appellavitque domus Israel nomen ejus Man: quod erat quasi semen coriandri album, gustusque ejus quasi similæ cum melle.
⸨lang:English⸩32 ⸨/lang⸩Dixit autem Moyses: Iste est sermo, quem præcepit Dominus: Imple gomor ex eo, et custodiatur in futuras retro generationes: ut noverint panem, quo alui vos in solitudine, quando educti estis de terra Ægypti.
⸨lang:English⸩33 ⸨/lang⸩Dixitque Moyses ad Aaron: Sume vas unum, et mitte ibi Man, quantum potest capere gomor: et repone coram Domino, ad servandum in generationes vestras,
⸨lang:English⸩34 ⸨/lang⸩Sicut præcepit Dominus Moysi. Posuitque illud Aaron in tabernaculo reservandum.
⸨lang:English⸩35 ⸨/lang⸩Filii autem Israel comederunt Man quadraginta annis, donec venirent in terram habitabilem: hoc cibo aliti sunt, usquequo tangerent fines terræ Chanaan.
⸨lang:English⸩36 ⸨/lang⸩Gomor autem decima pars est ephi.