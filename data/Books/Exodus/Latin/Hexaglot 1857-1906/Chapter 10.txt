⸨cen⸩CAPUT X⸼

⸨lang:English⸩1 ⸨/lang⸩⸨sc⸩Et⸨/sc⸩ dixit Dominus ad Moysen: Ingredere ad Pharaonem: ego enim induravi cor ejus, et servorum illius: ut faciam signa mea hæc in eo,
⸨lang:English⸩2 ⸨/lang⸩Et narres in auribus filii tui, et nepotum tuorum, quoties contriverim Ægyptios, et signa mea fecerim in eis: et sciatis quia ego Dominus.
⸨lang:English⸩3 ⸨/lang⸩Introierunt ergo Moyses et Aaron ad Pharaonem, et dixerunt ei: Hæc dicit Dominus Deus Hebræorum: Usquequo non vis subjici mihi? dimitte populum meum, ut sacrificet mihi.
⸨lang:English⸩4 ⸨/lang⸩Sin autem resistis, et non vis dimittere eum: ecce ego inducam cras locustam in fines tuos:
⸨lang:English⸩5 ⸨/lang⸩Quæ operiat superficiem terræ, ne quidquam ejus appareat, sed comedatur quod residuum fuerit grandini: corrodet enim omnia ligna quæ germinant in agris.
⸨lang:English⸩6 ⸨/lang⸩Et implebunt domos tuas, et servorum tuorum, et omnium Ægyptiorum: quantam non viderunt patres tui, et avi, ex quo orti sunt super terram, usque in præsentem diem. Avertitque se, et egressus est a Pharaone.
⸨lang:English⸩7 ⸨/lang⸩Dixerunt autem servi Pharaonis ad eum: Usquequo patiemur hoc scandalum: dimitte homines, ut sacrificent Domino Deo suo; nonne vides quod perierit Ægyptus?
⸨lang:English⸩8 ⸨/lang⸩Revocaveruntque Moysen et Aaron ad Pharaonem: qui dixit eis: Ite, sacrificate Domino Deo vestro: quinam sunt qui ituri sunt?
⸨lang:English⸩9 ⸨/lang⸩Ait Moyses Cum parvulis nostris et senioribus pergemus, cum filiis et filiabus, cum ovibus et armentis; est enim solemnitas Domini Dei nostri.
⸨lang:English⸩10 ⸨/lang⸩Et respondit Pharao: Sic Dominus sit vobiscum, quomodo ego dimittam vos, et parvulos vestros; cui dubium est quod pessime cogitetis?
⸨lang:English⸩11 ⸨/lang⸩Non fiet ita, sed ite tantum viri, et sacrificate Domino: hoc enim et ipsi petistis. Statimque ejecti sunt de conspectu Pharaonis.
⸨lang:English⸩12 ⸨/lang⸩Dixit autem Dominus ad Moysen: Extende manum tuam super terram Ægypti ad locustam, ut ascendat super eam, et devoret omnem herbam quæ residua fuerit grandini.
⸨lang:English⸩13 ⸨/lang⸩Et extendit Moyses virgam super terram Ægypti: et Dominus induxit ventum urentem tota die illa et nocte: et mane facto, ventus urens levavit locustas.
⸨lang:English⸩14 ⸨/lang⸩Quæ ascenderunt super universam terram Ægypti: et sederunt in cunctis finibus Ægyptiorum innumerabiles, quales ante illud tempus non fuerant, nec postea futuræ sunt.
⸨lang:English⸩15 ⸨/lang⸩Operueruntque universam superficiem terræ, vastantes omnia. Devorata est igitur herba terræ, et quidquid pomorum in arboribus fuit, quæ grando dimiserat: nihilque omnino virens relictum est in lignis et in herbis terræ, in cuncta Ægypto.
⸨lang:English⸩16 ⸨/lang⸩Quam ob rem festinus Pharao vocavit Moysen et Aaron, et dixit eis: Peccavi in Dominum Deum vestrum, et in vos.
⸨lang:English⸩17 ⸨/lang⸩Sed nunc dimittite peccatum mihi etiam hac vice, et rogate Dominus Deum vestrum, ut auferat a me mortem istam.
⸨lang:English⸩18 ⸨/lang⸩Egressusque Moyses de conspectu Pharaonis, oravit Dominum.
⸨lang:English⸩19 ⸨/lang⸩Qui flare fecit ventum ab occidente vehementissimum, et arreptam locustam projecit in mare Rubrum: non remansit ne una quidem in cunctis finibus Ægypti.
⸨lang:English⸩20 ⸨/lang⸩Et induravit Dominus cor Pharaonis, nec dimisit filios Israel.
⸨lang:English⸩21 ⸨/lang⸩Dixit autem Dominus ad Moysen: Extende manum tuam in cælum: et sint tenebræ super terram Ægypti tam densæ, ut palpari queant.
⸨lang:English⸩22 ⸨/lang⸩Extenditque Moyses manum in cælum: et factæ sunt tenebræ horribiles in universa terra Ægypti tribus diebus.
⸨lang:English⸩23 ⸨/lang⸩Nemo vidit fratrem suum, nec movit se de loco in quo erat: ubicumque autem habitabant filii Israel, lux erat.
⸨lang:English⸩24 ⸨/lang⸩Vocavitque Pharao Moysen et Aaron, et dixit eis: Ite, sacrificate Domino: oves tantum vestræ et armenta remaneant, parvuli vestri eant vobiscum.
⸨lang:English⸩25 ⸨/lang⸩Ait Moyses: Hostias quoque et holocausta dabis nobis, quæ offeramus Domino Deo nostro.
⸨lang:English⸩26 ⸨/lang⸩Cuncti greges pergent nobiscum: non remanebit ex eis ungula: quæ necessaria sunt in cultum Domini Dei nostri: præsertim cum ignoremus quid debeat immolari, donec ad ipsum locum perveniamus.
⸨lang:English⸩27 ⸨/lang⸩Induravit autem Dominus cor Pharaonis, et noluit dimittere eos.
⸨lang:English⸩28 ⸨/lang⸩Dixitque Pharao ad Moysen: Recede a me, et cave ne ultra videas faciem meam: quocumque die apparueris mihi, morieris.
⸨lang:English⸩29 ⸨/lang⸩Respondit Moyses: Ita fiet ut locutus es, non videbo ultra faciem tuam.