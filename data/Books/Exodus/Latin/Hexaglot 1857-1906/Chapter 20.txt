⸨cen⸩CAPUT XX⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus cunctos sermones hos:
⸨lang:English⸩2 ⸨/lang⸩Ego sum Dominus Deus tuus, qui eduxi te de terra Ægypti, de domo servitutis.
⸨lang:English⸩3 ⸨/lang⸩Non habebis deos alienos coram me.
⸨lang:English⸩4 ⸨/lang⸩Non facies tibi sculptile, neque omnem similitudinem quæ est in cælo desuper, et quæ in terra deorsum, nec eorum quæ sunt in aquis sub terra.
⸨lang:English⸩5 ⸨/lang⸩Non adorabis ea, neque coles: ego sum Dominus Deus tuus fortis, zelotes, visitans iniquitatem patrum in filios, in tertiam et quartam generationem eorum qui oderunt me:
⸨lang:English⸩6 ⸨/lang⸩Et faciens misericordiam in millia his qui diligunt me, et custodiunt præcepta mea.
⸨lang:English⸩7 ⸨/lang⸩Non assumes nomen Domini Dei tui in vanum: nec enim habebit insontem Dominus eum qui assumpserit nomen Domini Dei sui frustra.
⸨lang:English⸩8 ⸨/lang⸩Memento ut diem sabbati sanctifices.
⸨lang:English⸩9 ⸨/lang⸩Sex diebus operaberis, et facies omnia opera tua.
⸨lang:English⸩10 ⸨/lang⸩Septimo autem die sabbatum Domini Dei tui est: non facies omne opus in eo, tu, et filius tuus et filia tua, servus tuus et ancilla tua, jumentum tuum, et advena qui est intra portas tuas.
⸨lang:English⸩11 ⸨/lang⸩Sex enim diebus fecit Dominus cælum et terram, et mare, et omnia quæ in eis sunt, et requievit in die septimo, idcirco benedixit Dominus diei sabbati, et sanctificavit eum.
⸨lang:English⸩12 ⸨/lang⸩Honora patrem tuum et matrem tuam, ut sis longævus super terram, quam Dominus Deus tuus dabit tibi.
⸨lang:English⸩13 ⸨/lang⸩Non occides.
⸨lang:English⸩14 ⸨/lang⸩Non mœchaberis.
⸨lang:English⸩15 ⸨/lang⸩Non furtum facies.
⸨lang:English⸩16 ⸨/lang⸩Non loqueris contra proximum tuum falsum testimonium.
⸨lang:English⸩17 ⸨/lang⸩Non concupisces domum proximi tui: nec desiderabis uxorem ejus, non servum, non ancillam, non bovem, non asinum, nec omnia quæ illius sunt.
⸨lang:English⸩18 ⸨/lang⸩Cunctus autem populus videbat voces et lampades, et sonitum buccinæ, montemque fumantem: et perterriti ac pavore concussi, steterunt procul,
⸨lang:English⸩19 ⸨/lang⸩Dicentes Moysi: Loquere tu nobis, et audiemus: non loquatur nobis Dominus, ne forte moriamur.
⸨lang:English⸩20 ⸨/lang⸩Et ait Moyses ad populum: Nolite timere: ut enim probaret vos venit Deus, et ut terror illius esset in vobis, et non peccaretis.
⸨lang:English⸩21 ⸨/lang⸩Stetitque populus de longe. Moyses autem accessit ad caliginem in qua erat Deus.
⸨lang:English⸩22 ⸨/lang⸩Dixit præterea Dominus ad Moysen: Hæc dices filiis Israel: Vos vidistis quod de cælo locutus sim vobis.
⸨lang:English⸩23 ⸨/lang⸩Non facietis deos argenteos, nec deos aureos facietis vobis.
⸨lang:English⸩24 ⸨/lang⸩Altare de terra facietis mihi, et offeretis super eo holocausta et pacifica vestra, oves vestras et boves, in omni loco in quo memoria fuerit nominis mei: veniam ad te, et benedicam tibi.
⸨lang:English⸩25 ⸨/lang⸩Quod si altare lapideum feceris mihi, non ædificabis illud de sectis lapidibus: si enim levaveris cultrum super eo, polluetur.
⸨lang:English⸩26 ⸨/lang⸩Non ascendes per gradus ad altare meum, ne reveletur turpitudo tua.