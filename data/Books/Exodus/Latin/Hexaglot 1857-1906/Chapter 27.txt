⸨cen⸩CAPUT XXVII⸼

⸨lang:English⸩1 ⸨/lang⸩⸨sc⸩Facies⸨/sc⸩ et altare de lignis setim, quod habebit quinque cubitos in longitudine, et totidem in latitudine, id est, quadrum, et tres cubitos in altitudine.
⸨lang:English⸩2 ⸨/lang⸩Cornua autem per quatuor angulos ex ipso erunt: et operies illud ære.
⸨lang:English⸩3 ⸨/lang⸩Faciesque in usus ejus lebetes ad suscipiendos cineres, et forcipes atque fuscinulas, et ignium receptacula: omnia vasa ex ære fabricabis.
⸨lang:English⸩4 ⸨/lang⸩Craticulamque in modum retis æneam: per cujus quatuor angulos erunt quatuor annuli ænei,
⸨lang:English⸩5 ⸨/lang⸩Quos pones subter arulam altaris: eritque craticula usque ad altaris medium.
⸨lang:English⸩6 ⸨/lang⸩Facies et vectes altaris de lignis setim duos, quos operies laminis æneis:
⸨lang:English⸩7 ⸨/lang⸩Et induces per circulos, eruntque ex utroque latere altaris ad portandum.
⸨lang:English⸩8 ⸨/lang⸩Non solidum, sed inane et cavum intrinsecus facies illud, sicut tibi in monte monstratum est.
⸨lang:English⸩9 ⸨/lang⸩Facies et atrium tabernaculi, in cujus australi plaga contra meridiem erunt tentoria de bysso retorta: centum cubitos unum latus tenebit in longitudine.
⸨lang:English⸩10 ⸨/lang⸩Et columnas viginti cum basibus totidem æneis, quæ capita cum cælaturis suis habebunt argentea.
⸨lang:English⸩11 ⸨/lang⸩Similiter et in latere aquilonis per longum erunt tentoria centum cubitorum, columnæ viginti, et bases æneæ ejusdem numeri et capita earum cum cælaturis suis argentea.
⸨lang:English⸩12 ⸨/lang⸩In latitudine vero atrii, quod respicit ad occidentem, erunt tentoria per quinquaginta cubitos, et columnæ decem, basesque totidem.
⸨lang:English⸩13 ⸨/lang⸩In ea quoque atrii latitudine, quæ respicit ad orientem, quinquaginta cubiti erunt.
⸨lang:English⸩14 ⸨/lang⸩In quibus quindecim cubitorum tentoria lateri uno deputabuntur, columnæque tres et bases totidem:
⸨lang:English⸩15 ⸨/lang⸩Et in latere altero erunt tentoria cubitos obtinentia quindecim, columnæ tres, et bases totidem.
⸨lang:English⸩16 ⸨/lang⸩In introitu vero atrii fiet tentorium cubitorum viginti ex hyacintho et purpura, coccoque bis tincto, et bysso retorta, opere plumarii: columnas habebit quatuor, cum basibus totidem.
⸨lang:English⸩17 ⸨/lang⸩Omnes columnæ atrii per circuitum vestitæ erunt argenteis laminis, capitibus argenteis, et basibus æneis.
⸨lang:English⸩18 ⸨/lang⸩In longitudine occupabit atrium cubitos centum, in latitudine quinquaginta, altitudo quinque cubitorum erit; fietque de bysso retorta, et habebit bases æneas.
⸨lang:English⸩19 ⸨/lang⸩Cuncta vasa tabernaculi in omnes usus et ceremonias, tam paxillos ejus quam atrii, ex ære facies.
⸨lang:English⸩20 ⸨/lang⸩Præcipe filiis Israel ut afferant tibi oleum de arboribus olivarum purissimum, piloque contusum: ut ardeat lucerna semper
⸨lang:English⸩21 ⸨/lang⸩In tabernaculo testimonii, extra velum quod oppansum est testimonio. Et collocabunt eam Aaron et filii ejus, ut usque mane luceat coram Domino. Perpetuus erit cultus per successiones eorum a filiis Israel.