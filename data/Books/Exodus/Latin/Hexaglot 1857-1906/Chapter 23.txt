⸨cen⸩CAPUT XXIII⸼

⸨lang:English⸩1 ⸨/lang⸩⸨sc⸩Non⸨/sc⸩ suscipies vocem mendacii: nec junges manum tuam ut pro impio dicas falsum testimonium.
⸨lang:English⸩2 ⸨/lang⸩Non sequeris turbam ad faciendum malum: nec in judicio, plurimorum acquiesces sententiæ, ut a vero devies.
⸨lang:English⸩3 ⸨/lang⸩Pauperis quoque non misereberis in judicio.
⸨lang:English⸩4 ⸨/lang⸩Si occurreris bovi inimici tui, aut asino erranti, reduc ad eum.
⸨lang:English⸩5 ⸨/lang⸩Si videris asinum odientis te jacere sub onere, non pertransibis, sed sublevabis cum eo.
⸨lang:English⸩6 ⸨/lang⸩Non declinabis in judicium pauperis.
⸨lang:English⸩7 ⸨/lang⸩Mendacium fugies; insontem et justum non occides: quia aversor impium.
⸨lang:English⸩8 ⸨/lang⸩Nec accipies munera, quæ etiam excæcant prudentes, et subvertunt verba justorum.
⸨lang:English⸩9 ⸨/lang⸩Peregrino molestus non eris: scitis enim advenarum animas: quia et ipsi peregrini fuistis in terra Ægypti.
⸨lang:English⸩10 ⸨/lang⸩Sex annis seminabis terram tuam, et congregabis fruges ejus.
⸨lang:English⸩11 ⸨/lang⸩Anno autem septimo dimittes eam, et requiescere facies, ut comedant pauperes populi tui; et quidquid reliquum fuerit, edant bestiæ agri: ita facies in vinea, et in oliveto tuo.
⸨lang:English⸩12 ⸨/lang⸩Sex diebus operaberis: septimo die cessabis, ut requiescat bos et asinus tuus: et refrigeretur filius ancillæ tuæ, et advena.
⸨lang:English⸩13 ⸨/lang⸩Omnia quæ dixi vobis, custodite. Et per nomen externorum deorum non jurabitis, neque audietur ex ore vestro.
⸨lang:English⸩14 ⸨/lang⸩Tribus vicibus per singulos annos mihi festa celebrabitis.
⸨lang:English⸩15 ⸨/lang⸩Solemnitatem azymorum custodies. Septem diebus comedes azyma, sicut præcepi tibi, tempore mensis novorum, quando egressus es de Ægypto: non apparebis in conspectu meo vacuus.
⸨lang:English⸩16 ⸨/lang⸩Et solemnitatem messis primitivorum operis tui, quæcumque seminaveris in agro; solemnitatem quoque in exitu anni, quando congregaveris omnes fruges tuas de agro.
⸨lang:English⸩17 ⸨/lang⸩Ter in anno apparebit omne masculinum tuum coram Domino Deo tuo.
⸨lang:English⸩18 ⸨/lang⸩Non immolabis super fermento sanguinem victimæ meæ, nec remanebit adeps solemnitatis meæ usque mane.
⸨lang:English⸩19 ⸨/lang⸩Primitias frugum terræ tuæ deferes in domum Domini Dei tui. Non coques hœdum in lacte matris suæ.
⸨lang:English⸩20 ⸨/lang⸩Ecce ego mittam angelum meum, qui præcedat te, et custodiat in via, et introducat in locum quem paravi.
⸨lang:English⸩21 ⸨/lang⸩Observa eum, et audi vocem ejus, nec contemnendum putes: quia non dimittet cum peccaveris, et est nomen meum in illo.
⸨lang:English⸩22 ⸨/lang⸩Quod si audieris vocem ejus, et feceris omnia quæ loquor, inimicus ero inimicis tuis, et affligam affligentes te.
⸨lang:English⸩23 ⸨/lang⸩Præcedetque te angelus meus, et introducet te ad Amorrhæum, et Hethæum, et Pherezæum, Chananæumque, et Hevæum, et Jebusæum, quos ego conteram.
⸨lang:English⸩24 ⸨/lang⸩Non adorabis deos eorum, nec coles eos: non facies opera eorum, sed destrues eos, et confringes statuas eorum.
⸨lang:English⸩25 ⸨/lang⸩Servietisque Domino Deo vestro, ut benedicam panibus tuis et aquis, et auferam infirmitatem de medio tui.
⸨lang:English⸩26 ⸨/lang⸩Non erit infœcunda, nec sterilis in terra tua: numerum dierum tuorum implebo.
⸨lang:English⸩27 ⸨/lang⸩Terrorem meum mittam in præcursum tuum, et occidam omnem populum, ad quem ingredieris: cunctorumque inimicorum tuorum coram te terga vertam:
⸨lang:English⸩28 ⸨/lang⸩Emittens crabrones prius, qui fugabunt Hevæum, et Chananæum, et Hethæum, antequam introeas.
⸨lang:English⸩29 ⸨/lang⸩Non ejiciam eos a facie tua anno uno: ne terra in solitudinem redigatur, et crescant contra te bestiæ.
⸨lang:English⸩30 ⸨/lang⸩Paulatim expellam eos de conspectu tuo, donec augearis, et possideas terram.
⸨lang:English⸩31 ⸨/lang⸩Ponam autem terminos tuos a mari Rubro usque ad mare Palæstinorum, et a deserto usque ad fluvium: tradam in manibus vestris habitatores terræ, et ejiciam eos de conspectu vestro.
⸨lang:English⸩32 ⸨/lang⸩Non inibis cum eis fœdus, nec cum diis eorum.
⸨lang:English⸩33 ⸨/lang⸩Non habitent in terra tua, ne forte peccare te faciant in me, si servieris diis eorum: quod tibi certe erit in scandalum.