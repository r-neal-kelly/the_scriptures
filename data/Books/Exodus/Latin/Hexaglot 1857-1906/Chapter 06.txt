⸨cen⸩CAPUT VI⸼

⸨lang:English⸩1 ⸨/lang⸩⸨sc⸩Dixitque⸨/sc⸩ Dominus ad Moysen: Nunc videbis quæ facturus sim Pharaoni: per manum enim fortem dimittet eos, et in manu robusta ejiciet illos de terra sua.
⸨lang:English⸩2 ⸨/lang⸩Locutusque est Dominus ad Moysen, dicens: Ego Dominus
⸨lang:English⸩3 ⸨/lang⸩Qui apparui Abraham, Isaac, et Jacob, in Deo omnipotente: et nomen meum ADONAI non indicavi eis.
⸨lang:English⸩4 ⸨/lang⸩Pepigique fœdus cum eis, ut darem eis terram Chanaan, terram peregrinationis eorum, in qua fuerunt advenæ.
⸨lang:English⸩5 ⸨/lang⸩Ego audivi gemitum filiorum Israel, quo Ægyptii oppresserunt eos: et recordatus sum pacti mei.
⸨lang:English⸩6 ⸨/lang⸩Ideo dic filiis Israel: Ego Dominus qui educam vos de ergastulo Ægyptiorum, et eruam de servitute: ac redimam in brachio excelso, et judiciis magnis.
⸨lang:English⸩7 ⸨/lang⸩Et assumam vos mihi in populum, et ero vester Deus: et scietis quod ego sum Dominus Deus vester qui eduxerim vos de ergastulo Ægyptiorum:
⸨lang:English⸩8 ⸨/lang⸩Et induxerim in terram, super quam levavi manum meam, ut darem eam Abraham, Isaac, et Jacob: daboque illam vobis possidendam, ego Dominus.
⸨lang:English⸩9 ⸨/lang⸩Narravit ergo Moyses omnia filiis Israel: qui non acquieverunt ei, propter angustiam spiritus, et opus durissimum.
⸨lang:English⸩10 ⸨/lang⸩Locutusque est Dominus ad Moysen, dicens:
⸨lang:English⸩11 ⸨/lang⸩Ingredere, et loquere ad Pharaonem regem Ægypti, ut dimittat filios Israel de terra sua.
⸨lang:English⸩12 ⸨/lang⸩Respondit Moyses coram Domino: Ecce filii Israel non audiunt me: et quomodo audiet Pharao, præsertim cum incircumcisus sim labiis?
⸨lang:English⸩13 ⸨/lang⸩Locutusque est Dominus ad Moysen et Aaron, et dedit mandatum ad filios Israel, et ad Pharaonem regem Ægypti, ut educerent filios Israel de terra Ægypti.
⸨lang:English⸩14 ⸨/lang⸩Isti sunt principes domorum per familias suas. Filii Ruben primogeniti Israelis: Henoch et Phallu, Hesron et Charmi:
⸨lang:English⸩15 ⸨/lang⸩Hæ cognationes Ruben. Filii Simeon: Jamuel et Jamin, et Ahod, et Jachin, et Soar, et Saul filius Chananitidis: hæ progenies Simeon.
⸨lang:English⸩16 ⸨/lang⸩Et hæc nomina filiorum Levi per cognationes suas: Gerson et Caath et Merari. Anni autem vitæ Levi fuerunt centum triginta septem.
⸨lang:English⸩17 ⸨/lang⸩Filii Gerson: Lobni et Semei, per cognationes suas.
⸨lang:English⸩18 ⸨/lang⸩Filii Caath: Amram, et Isaar, et Hebron, et Oziel, anni quoque vitæ Caath, centum triginta tres.
⸨lang:English⸩19 ⸨/lang⸩Filii Merari: Moholi et Musi: hæ cognationes Levi per familias suas.
⸨lang:English⸩20 ⸨/lang⸩Accepit autem Amram uxorem Jochabed patruelem suam: quæ peperit ei Aaron et Moysen. Fueruntque anni vitæ Amram, centum triginta septem.
⸨lang:English⸩21 ⸨/lang⸩Filii quoque Isaar: Core, et Nepheg, et Zechri.
⸨lang:English⸩22 ⸨/lang⸩Filii quoque Oziel: Misaël, et Elisaphan, et Sethri.
⸨lang:English⸩23 ⸨/lang⸩Accepit autem Aaron uxorem Elisabeth, filiam Aminadab, sororem Nahason, quæ peperit ei Nadab, et Abiu, et Eleazar, et Ithamar.
⸨lang:English⸩24 ⸨/lang⸩Filii quoque Core: Aser, et Elcana, et Abiasaph: hæ sunt cognationes Coritarum.
⸨lang:English⸩25 ⸨/lang⸩At vero Eleazar filius Aaron accepit uxorem de filiabus Phutiel: quæ peperit ei Phinees; hi sunt principes familiarum Leviticarum per cognationes suas.
⸨lang:English⸩26 ⸨/lang⸩Iste est Aaron et Moyses, quibus præcepit Dominus ut educerent filios Israel de terra Ægypti per turmas suas.
⸨lang:English⸩27 ⸨/lang⸩Hi sunt, qui loquuntur ad Pharaonem regem Ægypti, ut educant filios Israel de Ægypto: iste est Moyses et Aaron,
⸨lang:English⸩28 ⸨/lang⸩In die qua locutus est Dominus ad Moysen, in terra Ægypti.
⸨lang:English⸩29 ⸨/lang⸩Et locutus est Dominus ad Moysen, dicens: Ego Dominus: loquere ad Pharaonem regem Ægypti, omnia quæ ego loquor tibi.
⸨lang:English⸩30 ⸨/lang⸩Et ait Moyses coram Domino: En incircumcisus labiis sum, quomodo audiet me Pharao?