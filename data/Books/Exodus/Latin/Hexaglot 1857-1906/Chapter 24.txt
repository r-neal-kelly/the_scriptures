⸨cen⸩CAPUT XXIV⸼

⸨lang:English⸩1 ⸨/lang⸩⸨sc⸩Moysi⸨/sc⸩ quoque dixit: Ascende ad Dominum tu, et Aaron, Nadab, et Abiu, et septuaginta senes ex Israel, et adorabitis procul.
⸨lang:English⸩2 ⸨/lang⸩Solusque Moyses ascendet ad Dominum, et illi non appropinquabunt: nec populus ascendet cum eo.
⸨lang:English⸩3 ⸨/lang⸩Venit ergo Moyses, et narravit plebi omnia verba Domini, atque judicia: responditque omnis populus una voce: Omnia verba Domini, quæ locutus est, faciemus.
⸨lang:English⸩4 ⸨/lang⸩Scripsit autem Moyses universos sermones Domini, et mane consurgens ædificavit altare ad radices montis, et duodecim titulos per duodecim tribus Israel.
⸨lang:English⸩5 ⸨/lang⸩Misitque juvenes de filiis Israel, et obtulerunt holocausta, immolaveruntque victimas pacificas Domino, vitulos.
⸨lang:English⸩6 ⸨/lang⸩Tulit itaque Moyses dimidiam partem sanguinis, et misit in crateras: partem autem residuam fudit super altare.
⸨lang:English⸩7 ⸨/lang⸩Assumensque volumen fœderis, legit audiente populo: qui dixerunt: Omnia quæ locutus est Dominus, faciemus, et erimus obedientes.
⸨lang:English⸩8 ⸨/lang⸩Ille vero sumptum sanguinem respersit in populum, et ait: Hic est sanguis fœderis quod pepigit Dominus vobiscum super cunctis sermonibus his.
⸨lang:English⸩9 ⸨/lang⸩Ascenderuntque Moyses et Aaron, Nadab et Abiu, et septuaginta de senioribus Israel:
⸨lang:English⸩10 ⸨/lang⸩Et viderunt Deum Israel: et sub pedibus ejus quasi opus lapidis sapphirini, et quasi cælum, cum serenum est.
⸨lang:English⸩11 ⸨/lang⸩Nec super eos qui procul recesserant de filiis Israel, misit manum suam: videruntque Deum, et comederunt, ac biberunt.
⸨lang:English⸩12 ⸨/lang⸩Dixit autem Dominus ad Moysen: Ascende ad me in montem, et esto ibi: daboque tibi tabulas lapideas, et legem ac mandata quæ scripsi, ut doceas eos.
⸨lang:English⸩13 ⸨/lang⸩Surrexerunt Moyses et Josue minister ejus: ascendensque Moyses in Montem Dei,
⸨lang:English⸩14 ⸨/lang⸩Senioribus ait: Expectate hic donec revertamur ad vos. Habetis Aaron et Hur vobiscum: si quid natum fuerit quæstionis, referetis ad eos.
⸨lang:English⸩15 ⸨/lang⸩Cumque ascendisset Moyses, operuit nubes montem,
⸨lang:English⸩16 ⸨/lang⸩Et habitavit gloria Domini super Sinai, tegens illum nube sex diebus: septimo autem die vocavit eum de medio caliginis.
⸨lang:English⸩17 ⸨/lang⸩Erat autem species gloriæ Domini, quasi ignis ardens super verticem montis, in conspectu filiorum Israel.
⸨lang:English⸩18 ⸨/lang⸩Ingressusque Moyses medium nebulæ, ascendit in montem: et fuit ibi ⸨fix:quadraginta⸩quad raginta⸨/fix⸩ diebus, et quadraginta noctibus.