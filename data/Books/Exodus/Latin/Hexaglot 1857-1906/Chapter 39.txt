⸨cen⸩CAPUT XXXIX⸼

⸨lang:English⸩1 ⸨/lang⸩⸨sc⸩De⸨/sc⸩ hyacintho vero et purpura, vermiculo ac bysso, fecit vestes, quibus indueretur Aaron quando ministrabat in sanctis, sicut præcepit Dominus Moysi.
⸨lang:English⸩2 ⸨/lang⸩Fecit igitur superhumerale de auro, hyacintho, et purpura, coccoque bis tincto, et bysso retorta,
⸨lang:English⸩3 ⸨/lang⸩Opere polymitario, inciditque bracteas aureas, et extenuavit in fila, ut possent torqueri cum priorum colorum subtegmine,
⸨lang:English⸩4 ⸨/lang⸩Duasque oras sibi invicem copulatas in utroque latere summitatum,
⸨lang:English⸩5 ⸨/lang⸩Et balteum ex eisdem coloribus, sicut præceperat Dominus Moysi.
⸨lang:English⸩6 ⸨/lang⸩Paravit et duos lapides onychinos, astrictos et inclusos auro, et sculptos arte gemmaria nominibus filiorum Israel:
⸨lang:English⸩7 ⸨/lang⸩Posuitque eos in lateribus superhumeralis, in monimentum filiorum Israel, sicut præceperat Dominus Moysi.
⸨lang:English⸩8 ⸨/lang⸩Fecit et rationale opere polymito juxta opus superhumeralis, ex auro, hyacintho, purpura, coccoque bis tincto, et bysso retorta:
⸨lang:English⸩9 ⸨/lang⸩Quadrangulum, duplex, mensuræ palmi.
⸨lang:English⸩10 ⸨/lang⸩Et posuit in eo gemmarum ordines quatuor. In primo versu erat sardius, topazius, smaragdus.
⸨lang:English⸩11 ⸨/lang⸩In secundo, carbunculus, sapphirus, et jaspis.
⸨lang:English⸩12 ⸨/lang⸩In tertio, ligurius, achates, et amethystus.
⸨lang:English⸩13 ⸨/lang⸩In quarto, chrysolithus, onychinus, et beryllus, circumdati et inclusi auro per ordines suos.
⸨lang:English⸩14 ⸨/lang⸩Ipsique lapides duodecim sculpti erant nominibus duodecim tribuum Israel, singuli per nomina singulorum.
⸨lang:English⸩15 ⸨/lang⸩Fecerunt in rationali et catenulas sibi invicem cohærentes, de auro purissimo:
⸨lang:English⸩16 ⸨/lang⸩Et duos uncinos, totidemque annulos aureos. Porro annulos posuerunt in utroque latere rationalis,
⸨lang:English⸩17 ⸨/lang⸩E quibus penderent duæ catenæ aureæ, quas inseruerunt uncinis, qui in superhumeralis angulis eminebant.
⸨lang:English⸩18 ⸨/lang⸩Hæc et ante et retro ita conveniebant sibi, ut superhumerale et rationale mutuo necterentur,
⸨lang:English⸩19 ⸨/lang⸩Stricta ad balteum, et annulis fortius copulata, quos jungebat vitta hyacinthina, ne laxa fluerent, et a se invicem moverentur, sicut præcepit Dominus Moysi.
⸨lang:English⸩20 ⸨/lang⸩Fecerunt quoque tunicam superhumeralis totam hyacinthinam,
⸨lang:English⸩21 ⸨/lang⸩Et capitium in superiori parte contra medium, oramque per gyrum capitii textilem:
⸨lang:English⸩22 ⸨/lang⸩Deorsum autem ad pedes mala punica ex hyacintho, purpura, vermiculo, ac bysso retorta:
⸨lang:English⸩23 ⸨/lang⸩Et tintinnabula de auro purissimo, quæ posuerunt inter malogranata, in extrema parte tunicæ, per gyrum:
⸨lang:English⸩24 ⸨/lang⸩Tintinnabulum autem aureum, et malum punicum, quibus ornatus incedebat pontifex quando ministerio fungebatur, sicut præceperat Dominus Moysi.
⸨lang:English⸩25 ⸨/lang⸩Fecerunt et tunicas byssinas opere textili Aaron et filiis ejus:
⸨lang:English⸩26 ⸨/lang⸩Et mitras cum coronulis suis ex bysso:
⸨lang:English⸩27 ⸨/lang⸩Feminalia quoque linea, byssina:
⸨lang:English⸩28 ⸨/lang⸩Cingulum vero de bysso retorta, hyacintho, purpura, ac vermiculo bis tincto, arte plumaria, sicut præceperat Dominus Moysi.
⸨lang:English⸩29 ⸨/lang⸩Fecerunt et laminam sacræ venerationis de auro purissimo, scripseruntque in ea opere gemmario, Sanctum Domini:
⸨lang:English⸩30 ⸨/lang⸩Et strinxerunt eam cum mitra vitta hyacinthina, sicut præceperat Dominus Moysi.
⸨lang:English⸩31 ⸨/lang⸩Perfectum est igitur omne opus tabernaculi et tecti testimonii: feceruntque filii Israel cuncta quæ præceperat Dominus Moysi.
⸨lang:English⸩32 ⸨/lang⸩Et obtulerunt tabernaculum et tectum et universam supellectilem, annulos, tabulas, vectes, columnas ac bases,
⸨lang:English⸩33 ⸨/lang⸩Opertorium de pellibus arietum rubricatis, et aliud operimentum de ianthinis pellibus,
⸨lang:English⸩34 ⸨/lang⸩Velum: arcam, vectes, propitiatorium,
⸨lang:English⸩35 ⸨/lang⸩Mensam cum vasis suis et propositionis panibus:
⸨lang:English⸩36 ⸨/lang⸩Candelabrum, lucernas, et utensilia earum cum oleo:
⸨lang:English⸩37 ⸨/lang⸩Altare aureum, et unguentum, et thymiama ex aromatibus:
⸨lang:English⸩38 ⸨/lang⸩Et tentorium in introitu tabernaculi:
⸨lang:English⸩39 ⸨/lang⸩Altare æneum, retiaculum, vectes, et vasa ejus omnia: labrum cum basi sua: tentoria atrii, et columnas cum basibus suis:
⸨lang:English⸩40 ⸨/lang⸩Tentorium in introitu atrii, funiculosque illius et paxillos. Nihil ex vasis defuit, quæ in ministerium tabernaculi, et in tectum fœderis, jussa sunt fieri.
⸨lang:English⸩41 ⸨/lang⸩Vestes quoque, quibus sacerdotes utuntur in sanctuario, Aaron scilicet et filii ejus,
⸨lang:English⸩42 ⸨/lang⸩Obtulerunt filii Israel, sicut præceperat Dominus.
⸨lang:English⸩43 ⸨/lang⸩Quæ postquam Moyses cuncta vidit completa, benedixit eis.