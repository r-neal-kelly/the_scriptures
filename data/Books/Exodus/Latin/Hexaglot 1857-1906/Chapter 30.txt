⸨cen⸩CAPUT XXX⸼

⸨lang:English⸩1 ⸨/lang⸩⸨sc⸩Facies⸨/sc⸩ quoque altare ad adolendum thymiama, de lignis setim,
⸨lang:English⸩2 ⸨/lang⸩Habens cubitum longitudinis, et alterum latitudinis, id est, quadrangulum, et duos cubitos in altitudine. Cornua ex ipso procedent.
⸨lang:English⸩3 ⸨/lang⸩Vestiesque illud auro purissimo, tam craticulam ejus, quam parietes per circuitum, et cornua. Faciesque ei coronam aureolam per gyrum,
⸨lang:English⸩4 ⸨/lang⸩Et duos annulos aureos sub corona per singula latera, ut mittantur in eos vectes, et altare portetur.
⸨lang:English⸩5 ⸨/lang⸩Ipsos quoque vectes facies de lignis setim, et inaurabis.
⸨lang:English⸩6 ⸨/lang⸩Ponesque altare contra velum, quod ante arcam pendet testimonii coram propitiatorio quo tegitur testimonium, ubi loquar tibi.
⸨lang:English⸩7 ⸨/lang⸩Et adolebit incensum super eo Aaron, suave fragrans, mane. Quando componet lucernas, incendet illud:
⸨lang:English⸩8 ⸨/lang⸩Et quando collocabit eas ad vesperum, uret thymiama sempiternum coram Domino in generationes vestras.
⸨lang:English⸩9 ⸨/lang⸩Non offeretis super eo thymiama compositionis alterius, nec oblationem et victimam, nec libabitis libamina.
⸨lang:English⸩10 ⸨/lang⸩Et deprecabitur Aaron super cornua ejus semel per annum, in sanguine quod oblatum est pro peccato, et placabit super eo in generationibus vestris. Sanctum sanctorum erit Domino.
⸨lang:English⸩11 ⸨/lang⸩Locutusque est Dominus ad Moysen, dicens:
⸨lang:English⸩12 ⸨/lang⸩Quando tuleris summam filiorum Israel juxta numerum, dabunt singuli pretium pro animabus suis Domino, et non erit plaga in eis, cum fuerint recensiti.
⸨lang:English⸩13 ⸨/lang⸩Hoc autem dabit omnis qui transit ad nomen, dimidium sicli juxta mensuram templi. Siclus viginti obolos habet. Media pars sicli offeretur Domino.
⸨lang:English⸩14 ⸨/lang⸩Qui habetur in numero, a viginti annis et supra, dabit pretium
⸨lang:English⸩15 ⸨/lang⸩Dives non addet ad medium sicli, et pauper nihil minuet.
⸨lang:English⸩16 ⸨/lang⸩Susceptamque pecuniam, quæ collata est a filiis Israel, trades in usus tabernaculi testimonii, ut sit monimentum eorum coram Domino, et propitietur animabus eorum.
⸨lang:English⸩17 ⸨/lang⸩Locutusque est Dominus ad Moysen, dicens:
⸨lang:English⸩18 ⸨/lang⸩Facies et labrum æneum cum basi sua ad lavandum: ponesque illud inter tabernaculum testimonii et altare. Et missa aqua,
⸨lang:English⸩19 ⸨/lang⸩Lavabunt in ea Aaron et filii ejus manus suas ac pedes,
⸨lang:English⸩20 ⸨/lang⸩Quando ingressuri sunt tabernaculum testimonii, et quando accessuri sunt ad altare, ut offerant in eo thymiama Domino,
⸨lang:English⸩21 ⸨/lang⸩Ne forte moriantur; legitimum sempiternum erit ipsi, et semini ejus per successiones.
⸨lang:English⸩22 ⸨/lang⸩Locutusque est Dominus ad Moysen,
⸨lang:English⸩23 ⸨/lang⸩Dicens: Sume tibi aromata, primæ myrrhæ et electæ quingentos siclos, et cinnamomi medium, id est, ducentos quinquaginta siclos, calami similiter ducentos quinquaginta,
⸨lang:English⸩24 ⸨/lang⸩Casiæ autem quingentos siclos, in pondere sanctuarii, olei de olivetis mensuram hin:
⸨lang:English⸩25 ⸨/lang⸩Faciesque unctionis oleum sanctum, unguentum compositus opere unguentarii,
⸨lang:English⸩26 ⸨/lang⸩Et unges ex eo tabernaculum testimonii, et arcam testamenti,
⸨lang:English⸩27 ⸨/lang⸩Mensamque cum vasis suis, candelabrum, et utensilia ejus, altaria thymiamatis,
⸨lang:English⸩28 ⸨/lang⸩Et holocausti, et universam supellectilem quæ ad cultum eorum pertinet.
⸨lang:English⸩29 ⸨/lang⸩Sanctificabisque omnia, et erunt Sancta sanctorum: qui tetigerit ea, sanctificabitur.
⸨lang:English⸩30 ⸨/lang⸩Aaron et filios ejus unges, sanctificabisque eos, ut sacerdotio fungantur mihi.
⸨lang:English⸩31 ⸨/lang⸩Filiis quoque Israel dices: Hoc oleum unctionis sanctum erit mihi in generationes vestras.
⸨lang:English⸩32 ⸨/lang⸩Caro hominis non ungetur ex eo, et juxta compositionem ejus non facietis aliud, quia sanctificatum est, et sanctum erit vobis.
⸨lang:English⸩33 ⸨/lang⸩Homo quicumque tale composuerit, et dederit ex eo, alieno, exterminabitur de populo suo.
⸨lang:English⸩34 ⸨/lang⸩Dixitque Dominus ad Moysen: Sume tibi aromata, stacten et onycha, galbanum boni odoris, et thus lucidissimum, æqualis ponderis erunt omnia.
⸨lang:English⸩35 ⸨/lang⸩Faciesque thymiama compositum opere unguentarii, mixtum diligenter, et purum, et sanctificatione dignissimum.
⸨lang:English⸩36 ⸨/lang⸩Cumque in tenuissimum pulverem universa contuderis, pones ex eo coram tabernaculo testimonii, in quo loco apparebo tibi. Sanctum sanctorum erit vobis thymiama.
⸨lang:English⸩37 ⸨/lang⸩Talem compositionem non facietis in usus vestros, quia sanctum est Domino.
⸨lang:English⸩38 ⸨/lang⸩Homo quicumque fecerit simile, ut odore illius perfruatur, peribit de populis suis.