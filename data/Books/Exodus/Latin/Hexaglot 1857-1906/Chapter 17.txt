⸨cen⸩CAPUT XVII⸼

⸨lang:English⸩1 ⸨/lang⸩⸨sc⸩Igitur⸨/sc⸩ profecta omnis multitudo filiorum Israel de deserto Sin per mansiones suas, juxta sermonem Domini, castrametati sunt in Raphidim, ubi non erat aqua ad bibendum populo.
⸨lang:English⸩2 ⸨/lang⸩Qui jurgatus contra Moysen, ait: Da nobis aquam, ut bibamus. Quibus respondit Moyses: Quid jurgamini contra me? cur tentatis Dominum?
⸨lang:English⸩3 ⸨/lang⸩Sitivit ergo ibi populus præ aquæ penuria, et murmuravit contra Moysen, dicens: Cur fecisti nos exire de Ægypto, ut occideres nos, et liberos nostros, ac jumenta, siti?
⸨lang:English⸩4 ⸨/lang⸩Clamavit autem Moyses ad Dominum, dicens: Quid faciam populo huic? adhuc paululum, et lapidabit me.
⸨lang:English⸩5 ⸨/lang⸩Et ait Dominus ad Moysen: Antecede populum, et sume tecum de senioribus Israel: et virgam qua percussisti fluvium, tolle in manu tua, et vade.
⸨lang:English⸩6 ⸨/lang⸩En ego stabo ibi coram te, supra petram Horeb: percutiesque petram, et exibit ex ea aqua, ut bibat populus. Fecit Moyses ita coram senioribus Israel:
⸨lang:English⸩7 ⸨/lang⸩Et vocavit nomen loci illius, Tentatio, propter jurgium filiorum Israel, et quia tentaverunt Dominum, dicentes: Est ne Dominus in nobis, an non?
⸨lang:English⸩8 ⸨/lang⸩Venit autem Amalec, et pugnabat contra Israel in Raphidim.
⸨lang:English⸩9 ⸨/lang⸩Dixitque Moyses ad Josue: Elige viros, et egressus, pugna contra Amalec: cras ego stabo in vertice collis, habens virgam Dei in manu mea.
⸨lang:English⸩10 ⸨/lang⸩Fecit Josue ut locutus erat Moyses, et pugnavit contra Amalec: Moyses autem et Aaron et Hur ascenderunt super verticem collis.
⸨lang:English⸩11 ⸨/lang⸩Cumque levaret Moyses manus, vincebat Israel: sin autem paululum remisisset, superabat Amalec.
⸨lang:English⸩12 ⸨/lang⸩Manus autem Moysi erant graves: sumentes igitur lapidem, posuerunt subter eum, in quo sedit: Aaron autem et Hur sustentabant manus ejus ex utraque parte. Et factum est ut manus illius non lassarentur usque ad occasum solis.
⸨lang:English⸩13 ⸨/lang⸩Fugavitque Josue Amalec, et populum ejus in ore gladii.
⸨lang:English⸩14 ⸨/lang⸩Dixit autem Dominus ad Moysen: Scribe hoc ob monimentum in libro, et trade auribus Josue: delebo enim memoriam Amalec sub cælo.
⸨lang:English⸩15 ⸨/lang⸩Ædificavitque Moyses altare: et vocavit nomen ejus, Dominus exaltatio mea, dicens:
⸨lang:English⸩16 ⸨/lang⸩Quia manus solii Domini, et bellum Domini, erit contra Amalec, a generatione in generationem.