⸨cen⸩CAPUT XIX⸼

⸨lang:English⸩1 ⸨/lang⸩⸨sc⸩Mense⸨/sc⸩ tertio egressionis Israel de terra Ægypti, in die hac venerunt in solitudinem Sinai.
⸨lang:English⸩2 ⸨/lang⸩Nam profecti de Raphidim, et pervenientes usque in desertum Sinai, castrametati sunt in eodem loco, ibique Israel fixit tentoria e regione montis.
⸨lang:English⸩3 ⸨/lang⸩Moyses autem ascendit ad Deum, vocavitque eum Dominus de monte, et ait: Hæc dices domui Jacob, et annuntiabis filiis Israel:
⸨lang:English⸩4 ⸨/lang⸩Vos ipsi vidistis, quæ fecerim Ægyptiis, quo modo portaverim vos super alas aquilarum, et assumpserim mihi.
⸨lang:English⸩5 ⸨/lang⸩Si ergo audieritis vocem meam, et custodieritis pactum meum, eritis mihi in peculium de cunctis populis: mea est enim omnis terra.
⸨lang:English⸩6 ⸨/lang⸩Et vos eritis mihi in regnum sacerdotale, et gens sancta. Hæc sunt verba quæ loqueris ad filios Israel.
⸨lang:English⸩7 ⸨/lang⸩Venit Moyses: et convocatis majoribus natu populi, exposuit omnes sermones quos mandaverat Dominus.
⸨lang:English⸩8 ⸨/lang⸩Responditque omnis populus simul: Cuncta quæ locutus est Dominus, faciemus. Cumque retulisset Moyses verba populi ad Dominum.
⸨lang:English⸩9 ⸨/lang⸩Ait ei Dominus: Jam nunc veniam ad te in caligine nubis, ut audiat me populus loquentem ad te, et credat tibi in perpetuum. Nuntiavit ergo Moyses verba populi ad Dominum.
⸨lang:English⸩10 ⸨/lang⸩Qui dixit ei: Vade ad populum, et sanctifica illos hodie, et cras, laventque vestimenta sua.
⸨lang:English⸩11 ⸨/lang⸩Et sint parati in diem tertium: in die enim tertia descendet Dominus coram omni plebe super montem Sinai.
⸨lang:English⸩12 ⸨/lang⸩Constituesque terminos populo per circuitum, et dices ad eos: Cavete ne ascendatis in montem, nec tangatis fines illius: omnis qui tetigerit montem, morte morietur.
⸨lang:English⸩13 ⸨/lang⸩Manus non tanget eum, sed lapidibus opprimetur, aut confodietur jaculis: sive jumentum fuerit, sive homo, non vivet; cum cœperit clangere buccina, tunc ascendant in montem.
⸨lang:English⸩14 ⸨/lang⸩Descenditque Moyses de monte ad populum, et sanctificavit eum. Cumque lavissent vestimenta sua,
⸨lang:English⸩15 ⸨/lang⸩Ait ad eos: Estote parati in diem tertium, et ne appropinquetis uxoribus vestris.
⸨lang:English⸩16 ⸨/lang⸩Jamque advenerat tertius dies, et mane inclaruerat: et ecce cœperunt audiri tonitrua, ac micare fulgura, et nubes densissima operire montem, clangorque buccinæ vehementius perstrepebat: et timuit populus qui erat in castris.
⸨lang:English⸩17 ⸨/lang⸩Cumque eduxisset eos Moyses in occursum Dei de loco castrorum, steterunt ad radices montis.
⸨lang:English⸩18 ⸨/lang⸩Totus autem mons Sinai fumabat: eo quod descendisset Dominus super eum in igne, et ascenderet fumus ex eo quasi de fornace: eratque omnis mons terribilis.
⸨lang:English⸩19 ⸨/lang⸩Et sonitus buccinæ paulatim crescebat in majus, et prolixius tendebatur: Moyses loquebatur, et Deus respondebat ei.
⸨lang:English⸩20 ⸨/lang⸩Descenditque Dominus super montem Sinai in ipso montis vertice, et vocavit Moysen in cacumen ejus. Quo cum ascendisset,
⸨lang:English⸩21 ⸨/lang⸩Dixit ad eum: Descende, et contestare populum: ne forte velit transcendere terminos ad videndum Dominum, et pereat ex eis plurima multitudo.
⸨lang:English⸩22 ⸨/lang⸩Sacerdotes quoque qui accedunt ad Dominum, sanctificentur, ne percutiat eos.
⸨lang:English⸩23 ⸨/lang⸩Dixitque Moyses ad Dominum: Non poterit vulgus ascendere in montem Sinai: tu enim testificatus es, et jussisti, dicens: Pone terminos circa montem, et sanctifica illum.
⸨lang:English⸩24 ⸨/lang⸩Cui ait Dominus: Vade, descende: ascendesque tu, et Aaron tecum, sacerdotes autem et populus ne transeant terminos, nec ascendant ad Dominum, ne forte interficiat illos.
⸨lang:English⸩25 ⸨/lang⸩Descenditque Moyses ad populum, et omnia narravit eis.