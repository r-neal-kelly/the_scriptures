⸨cen⸩CAPUT XXXI⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Ecce, vocavi ex nomine Beseleel filium Uri filii Hur de tribu Juda,
⸨lang:English⸩3 ⸨/lang⸩Et implevi eum spiritu Dei, sapientia, et intelligentia, et scientia in omni opere,
⸨lang:English⸩4 ⸨/lang⸩Ad excogitandum quidquid fabrefieri potest ex auro, et argento, et ære,
⸨lang:English⸩5 ⸨/lang⸩Marmore, et gemmis, et diversitate lignorum.
⸨lang:English⸩6 ⸨/lang⸩Dedique ei socium Ooliab filium Achisamech de tribu Dan. Et in corde omnis eruditi posui sapientiam: ut faciant cuncta quæ præcepi tibi.
⸨lang:English⸩7 ⸨/lang⸩Tabernaculum fœderis, et arcam testimonii, et propitiatorium, quod super eam est, et cuncta vasa tabernaculi,
⸨lang:English⸩8 ⸨/lang⸩Mensamque et vasa ejus, candelabrum purissimum cum vasis suis, et altaria thymiamatis,
⸨lang:English⸩9 ⸨/lang⸩Et holocausti, et omnia vasa eorum, labrum cum basi sua,
⸨lang:English⸩10 ⸨/lang⸩Vestes sanctas in ministerio Aaron sacerdoti et filiis ejus, ut fungantur officio suo in sacris;
⸨lang:English⸩11 ⸨/lang⸩Oleum unctionis, et thymiama aromatum in sanctuario, omnia quæ præcepi tibi, facient.
⸨lang:English⸩12 ⸨/lang⸩Et locutus est Dominus ad Moysen, dicens:
⸨lang:English⸩13 ⸨/lang⸩Loquere filiis Israel, et dices ad eos: Videte ut sabbatum meum custodiatis: quia signum est inter me et vos in generationibus vestris: ut sciatis quia ego Dominus, qui sanctifico vos.
⸨lang:English⸩14 ⸨/lang⸩Custodite sabbatum meum; sanctum est enim vobis: qui polluerit illud, morte morietur: qui fecerit in eo opus, peribit anima illius de medio populi sui.
⸨lang:English⸩15 ⸨/lang⸩Sex diebus facietis opus: in die septimo sabbatum est, requies sancta Domino; omnis qui fecerit opus in hac die, morietur.
⸨lang:English⸩16 ⸨/lang⸩Custodiant filii Israel sabbatum, et celebrent illud in generationibus suis. Pactum est sempiternum
⸨lang:English⸩17 ⸨/lang⸩Inter me et filios Israel, signumque perpetuum; sex enim diebus fecit Dominus cælum et terram, et in septimo ab opere cessavit.
⸨lang:English⸩18 ⸨/lang⸩Deditque Dominus Moysi, completis hujuscemodi sermonibus in monte Sinai, duas tabulas testimonii lapideas, scriptas digito Dei.