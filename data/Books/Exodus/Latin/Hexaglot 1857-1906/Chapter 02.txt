⸨cen⸩CAPUT II⸼

⸨lang:English⸩1 ⸨/lang⸩⸨sc⸩Egressus⸨/sc⸩ est post hæc vir de domo Levi: et accepit uxorem stirpis suæ.
⸨lang:English⸩2 ⸨/lang⸩Quæ concepit, et peperit filium: et videns eum elegantem, abscondit tribus mensibus.
⸨lang:English⸩3 ⸨/lang⸩Cumque jam celare non posset, sumpsit fiscellam scirpeam, et linivit eam bitumine ac pice: posuitque intus infantulum, et exposuit eum in carecto ripæ fluminis,
⸨lang:English⸩4 ⸨/lang⸩Stante procul sorore ejus, et considerante eventum rei.
⸨lang:English⸩5 ⸨/lang⸩Ecce autem descendebat filia Pharaonis, ut lavaretur in flumine: et puellæ ejus gradiebantur per crepidinem alvei. Quæ cum vidisset fiscellam in papyrione, misit unam e famulabus suis: et allatam
⸨lang:English⸩6 ⸨/lang⸩Aperiens, cernensque in ea parvulum vagientem, miserta ejus, ait: De infantibus Hebræorum est hic.
⸨lang:English⸩7 ⸨/lang⸩Cui soror pueri: Vis, inquit, ut vadam, et vocem tibi mulierem Hebræam, quæ nutrire possit infantulum?
⸨lang:English⸩8 ⸨/lang⸩Respondit: Vade. Perrexit puella, et vocavit matrem suam.
⸨lang:English⸩9 ⸨/lang⸩Ad quam locuta filia Pharaonis: Accipe, ait, puerum istum, et nutri mihi: ego dabo tibi mercedem tuam. Suscepit mulier, et nutrivit puerum: adultumque tradidit filiæ Pharaonis.
⸨lang:English⸩10 ⸨/lang⸩Quem illa adoptavit in locum filii, vocavitque nomen ejus Moyses, dicens: Quia de aqua tuli eum.
⸨lang:English⸩11 ⸨/lang⸩In diebus illis postquam creverat Moyses, egressus est ad fratres suos: viditque afflictionem eorum, et virum Ægyptium percutientem quemdam de Hebræis fratribus suis.
⸨lang:English⸩12 ⸨/lang⸩Cumque circumspexisset huc atque illuc, et nullum adesse vidisset, precussum Ægyptium abscondit sabulo.
⸨lang:English⸩13 ⸨/lang⸩Et egressus die altero conspexit duos Hebræos rixantes: dixitque ei qui faciebat injuriam: Quare percutis proximum tuum?
⸨lang:English⸩14 ⸨/lang⸩Qui respondit: Quis te constituit principem et judicem super nos? num occidere me tu vis, sicut heri occidisti Ægyptium? Timuit Moyses, et ait: Quomodo palam factum est verbum istud?
⸨lang:English⸩15 ⸨/lang⸩Audivitque Pharao sermonem hunc, et quærebat occidere Moysen: qui fugiens de conspectu ejus, moratus est in terra Madian, et sedit juxta puteum.
⸨lang:English⸩16 ⸨/lang⸩Erant autem sacerdoti Madian septem filiæ, quæ venerunt ad hauriendam aquam: et impletis canalibus adaquare cupiebant greges patris sui.
⸨lang:English⸩17 ⸨/lang⸩Supervenere pastores, et ejecerunt eas: surrexitque Moyses, et defensis puellis, adaquavit oves earum.
⸨lang:English⸩18 ⸨/lang⸩Quæ cum revertissent ad Raguel patrem suum, dixit ad eas: Cur velocius venistis solito?
⸨lang:English⸩19 ⸨/lang⸩Responderunt: Vir Ægyptius liberavit nos de manu pastorum: insuper et hausit aquam nobiscum, potumque dedit ovibus.
⸨lang:English⸩20 ⸨/lang⸩At ille: Ubi est? inquit, Quare dimisistis hominem? vocate eum ut comedat panem.
⸨lang:English⸩21 ⸨/lang⸩Juravit ergo Moyses quod habitaret cum eo. Accepitque Sephoram filiam ejus uxorem:
⸨lang:English⸩22 ⸨/lang⸩Quæ peperit ei filium, quem vocavit Gersam, dicens: Advena fui in terra aliena. Alterum vero peperit, quem vocavit Eliezer, dicens: Deus enim patris mei adjutor meus eripuit me de manu Pharaonis.
⸨lang:English⸩23 ⸨/lang⸩Post multum vero temporis mortuus est rex Ægypti: et ingemiscentes filii Israel, propter opera vociferati sunt: ascenditque clamor eorum ad Deum ab operibus.
⸨lang:English⸩24 ⸨/lang⸩Et audivit gemitum eorum, ac recordatus est fœderis quod pepigit cum Abraham, Isaac, et Jacob.
⸨lang:English⸩25 ⸨/lang⸩Et respexit Dominus filios Israel, et cognovit eos.