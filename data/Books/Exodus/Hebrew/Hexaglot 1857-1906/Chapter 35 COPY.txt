⸨cen⸩פרשה לה׃

¹ וַיַּקְהֵ֣ל ⸨err:מֹשֶׁ֗ה⸩משֶׁ֗ה⸨/err⸩ אֶת־כָּל־עֲדַ֛ת בְּנֵ֥י יִשְׂרָאֵ֖ל וַיֹּ֣אמֶר אֲלֵהֶ֑ם אֵ֚לֶּה הַדְּבָרִ֔ים אֲשֶׁר־צִוָּ֥ה יְהֹוָ֖ה ⸨err:לַֽעֲשֹׂ֥ת⸩לַֽעֲשׂ֥ת⸨/err⸩ אֹתָֽם׃
² שֵׁ֣שֶׁת יָמִים֮ תֵּֽעָשֶׂ֣ה מְלָאכָה֒ וּבַיֹּ֣ום הַשְּׁבִיעִ֗י יִֽהְיֶ֨ה לָכֶ֥ם קֹ֛דֶשׁ שַׁבַּ֥ת שַׁבָּתֹ֖ון לַֽיהֹוָ֑ה כָּל־הָֽעֹשֶׂ֥ה בֹ֛ו מְלָאכָ֖ה יוּמָֽת׃
³ לֹֽא־תְבַֽעֲר֣וּ אֵ֔שׁ בְּכֹ֖ל ⸨err:מֹֽשְׁבֹֽתֵיכֶ֑ם⸩מֽשְׁבֹֽתֵיכֶ֑ם⸨/err⸩ בְּיֹ֖ום הַשַּׁבָּֽת׃

פ

⁴ וַיֹּ֣אמֶר ⸨err:מֹשֶׁ֔ה⸩משֶׁ֔ה⸨/err⸩ אֶל־כָּל־עֲדַ֥ת בְּנֵֽי־יִשְׂרָאֵ֖ל לֵאמֹ֑ר זֶ֣ה הַדָּבָ֔ר אֲשֶׁר־צִוָּ֥ה יְהֹוָ֖ה לֵאמֹֽר׃
⁵ קְח֨וּ מֵֽאִתְּכֶ֤ם תְּרוּמָה֙ לַֽיהֹוָ֔ה כֹּ֤ל נְדִ֣יב לִבֹּ֔ו יְבִיאֶ֕ה אֵ֖ת תְּרוּמַ֣ת יְהֹוָ֑ה זָהָ֥ב וָכֶ֖סֶף ⸨err:וּנְחֹֽשֶׁת⸩וּנְחֽשֶׁת⸨/err⸩׃
⁶ וּתְכֵ֧לֶת וְאַרְגָּמָ֛ן וְתֹולַ֥עַת שָׁנִ֖י וְשֵׁ֥שׁ וְעִזִּֽים׃
⁷ וְעֹרֹ֨ת אֵילִ֧ם מְאָדָּמִ֛ים וְעֹר֥ת תְּחָשִׁ֖ים וַֽעֲצֵ֥י שִׁטִּֽים׃
⁸ וְשֶׁ֖מֶן לַמָּאֹ֑ור וּבְשָׂמִים֙ לְשֶׁ֣מֶן הַמִּשְׁחָ֔ה וְלִקְטֹ֖רֶת הַסַּמִּֽים׃
⁹ וְאַ֨בְנֵי־שֹׁ֔הַם וְאַבְנֵ֖י מִלֻּאִ֑ים לָֽאֵפֹ֖וד ⸨err:וְלַחֹֽשֶׁן⸩וְלַחֽשֶׁן⸨/err⸩׃
¹⁰ וְכָל־חֲכַם־לֵ֖ב בָּכֶ֑ם֖ יָבֹ֣אוּ וְיַֽעֲשׂ֔וּ אֵ֛ת כָּל־אֲשֶׁ֥ר צִוָּ֖ה יְהֹוָֽה׃
¹¹ אֶ֨ת־הַמִּשְׁכָּ֔ן אֶת־אָֽהֳלֹ֖ו וְאֶת־מִכְסֵ֑הוּ אֶת־קְרָסָיו֙ וְאֶת־קְרָשָׁ֔יו אֶת־בְּרִיחָ֕ו֯ אֶת־עַמֻּדָ֖יו וְאֶת־אֲדָנָֽיו׃
¹² אֶת־הָֽאָרֹ֥ן וְאֶת־בַּדָּ֖יו אֶת־הַכַּפֹּ֑רֶת וְאֵ֖ת פָּרֹ֥כֶת הַמָּסָֽךְ׃
¹³ אֶת־הַשֻּׁלְחָ֥ן וְאֶת־בַּדָּ֖יו וְאֶת־כָּל־כֵּלָ֑יו וְאֵ֖ת לֶ֥חֶם הַפָּנִֽים׃
¹⁴ וְאֶת־מְנֹרַ֧ת הַמָּאֹ֛ור וְאֶת־כֵּלֶ֖יהָ וְאֶת־נֵרֹֽתֶ֑יהָ וְאֵ֖ת שֶׁ֥מֶן הַמָּאֹֽור׃
¹⁵ וְאֶת־מִזְבַּ֤ח הַקְּטֹ֙רֶת֙ וְאֶת־בַּדָּ֔יו וְאֵת֙ שֶׁ֣מֶן הַמִּשְׁחָ֔ה וְאֵ֖ת קְטֹ֣רֶת הַסַּמִּ֑ים וְאֶת־מָסַ֥ךְ הַפֶּ֖תַח לְפֶ֥תַח הַמִּשְׁכָּֽן׃
¹⁶ אֵ֣ת ׀ מִזְבַּ֣ח הָֽעֹלָ֗ה וְאֶת־מִכְבַּ֤ר ⸨err:הַנְּחֹ֙שֶׁת֙⸩הַנְּח֙שֶׁת֙⸨/err⸩ אֲשֶׁר־לֹ֔ו אֶת־בַּדָּ֖יו וְאֶת־כָּל־כֵּלָ֑יו אֶת־הַכִּיֹּ֖ר וְאֶת־כַּנֹּֽו׃
¹⁷ אֵ֚ת קַלְעֵ֣י הֶֽחָצֵ֔ר אֶת־עַמֻּדָ֖יו וְאֶת־אֲדָנֶ֑יהָ וְאֵ֕ת מָסַ֖ךְ שַׁ֥עַר הֶֽחָצֵֽר׃
¹⁸ אֶת־יִתְדֹ֧ת הַמִּשְׁכָּ֛ן וְאֶת־יִתְדֹ֥ת הֶֽחָצֵ֖ר וְאֶת־מֵֽיתְרֵיהֶֽם׃
¹⁹ אֶת־בִּגְדֵ֥י הַשְּׂרָ֖ד לְשָׁרֵ֣ת בַּקֹּ֑דֶשׁ אֶת־בִּגְדֵ֤י הַקֹּ֙דֶשׁ֙ לְאַֽהֲרֹ֣ן הַכֹּהֵ֔ן וְאֶת־בִּגְדֵ֥י בָנָ֖יו לְכַהֵֽן׃
²⁰ וַֽיֵּצְא֛וּ כָּל־עֲדַ֥ת בְּנֵֽי⸨err:־⸩־־⸨/err⸩יִשְׂרָאֵ֖ל מִלִּפְנֵ֥י ⸨err:מֹשֶֽׁה⸩משֶֽׁה⸨/err⸩׃
²¹ וַיָּבֹ֕אוּ כָּל־אִ֖ישׁ אֲשֶׁר־נְשָׂאֹ֣ו לִבֹּ֑ו וְכֹ֡ל אֲשֶׁר֩ נָֽדְבָ֨ה רוּחֹ֜ו אֹתֹ֗ו הֵ֠בִיאוּ אֶת־תְּרוּמַ֨ת יְהֹוָה֜ לִמְלֶ֨אכֶת אֹ֤הֶל מֹועֵד֙ וּלְכָל־עֲבֹ֣דָתֹ֔ו וּלְבִגְדֵ֖י הַקֹּֽדֶשׁ׃
²² וַיָּבֹ֥אוּ הָֽאֲנָשִׁ֖ים עַל־הַנָּשִׁ֑ים כֹּ֣ל ׀ נְדִ֣יב לֵ֗ב הֵ֠בִיאוּ חָ֣ח וָנֶ֜זֶם וְטַבַּ֤עַת וְכוּמָז֙ כָּל⸨err:־⸩־־⸨/err⸩כְּלִ֣י זָהָ֔ב וְכָל⸨err:־⸩־־⸨/err⸩אִ֕ישׁ אֲשֶׁ֥ר הֵנִ֛יף תְּנוּפַ֥ת זָהָ֖ב לַֽיהֹוָֽה׃
²³ וְכָל־אִ֞ישׁ אֲשֶׁר־נִמְצָ֣א אִתֹּ֗ו תְּכֵ֧לֶת וְאַרְגָּמָ֛ן וְתֹולַ֥עַת שָׁנִ֖י וְשֵׁ֣שׁ וְעִזִּ֑ים וְעֹרֹ֨ת אֵילִ֧ם מְאָדָּמִ֛ים וְעֹרֹ֥ת תְּחָשִׁ֖ים הֵבִֽיאוּ׃
²⁴ כָּל־מֵרִ֗ים תְּר֤וּמַת כֶּ֙סֶף֙ ⸨err:וּנְחֹ֔שֶׁת⸩וּנְח֔שֶׁת⸨/err⸩ הֵבִ֕יאוּ אֵ֖ת תְּרוּמַ֣ת יְהֹוָ֑ה וְכֹ֡ל אֲשֶׁ֗ר֩ נִמְצָ֨א אִתֹּ֜ו עֲצֵ֥י שִׁטִּ֛ים לְכָל־מְלֶ֥אכֶת הָֽעֲבֹדָ֖ה הֵבִֽיאוּ׃
²⁵ וְכָל־אִשָּׁ֥ה חַכְמַת־לֵ֖ב בְּיָדֶ֣יהָ טָו֑וּ וַיָּבִ֣יאוּ מַטְוֶ֗ה אֶת־הַתְּכֵ֙לֶת֙ וְאֶת־הָ֣אַרְגָּמָ֔ן אֶת־תֹּולַ֥עַת הַשָּׁגִ֖י וְאֶת־הַשֵּֽׁשׁ׃
²⁶ וְכָל⸨err:־⸩־־⸨/err⸩הַ֨נָּשִׁ֔ים אֲשֶׁ֨ר נָשָׂ֥א לִבָּ֛ן אֹתָ֖נָה בְּחָכְמָ֑ה טָו֖וּ אֶת־הָֽעִזִּים׃
²⁷ וְהַנְּשִׂאִ֣ם הֵבִ֔יאוּ אֵ֚ת אַבְנֵ֣י הַשֹּׁ֔הַם וְאֵ֖ת אַבְנֵ֣י הַמִּלֻּאִ֑ים לָֽאֵפֹ֖וד ⸨err:וְלַחֹֽשֶׁן⸩וְלַחֽשֶׁן⸨/err⸩׃
²⁸ וְאֶת־הַבֹּ֖שֶׂם וְאֶת־הַשָּׁ֑מֶן לְמָאֹ֕ור וּלְשֶׁ֙מֶן֙ הַמִּשְׁחָ֔ה וְלִקְטֹ֖רֶת הַסַּמִּֽים׃
²⁹ כָּל־אִ֣ישׁ וְאִשָּׁ֗ה אֲשֶׁ֨ר נָדַ֥ב לִבָּם֮ אֹתָם֒ לְהָבִיא֙ לְכָל־הַמְּלָאכָ֔ה אֲשֶׁ֨ר צִוָּ֧ה יְהֹוָ֛ה לַֽעֲשֹׂ֖ות בְּיַד־⸨err:מֹשֶׁ֑ה⸩משֶׁ֑ה⸨/err⸩ הֵבִ֧יאוּ בְנֵֽי־יִשְׂרָאֵ֛ל נְדָבָ֖ה לַֽיהֹוָֽה׃

פ

³⁰ וַיֹּ֤אמֶר ⸨err:מֹשֶׁ֨ה⸩משֶׁ֨ה⸨/err⸩ אֶל־בְּנֵ֣י יִשְׂרָאֵ֔ל רְא֛וּ קָרָ֥א יְהֹוָ֖ה בְּשֵׁ֑ם בְּצַלְאֵ֛ל בֶּן־אוּרִ֥י בֶן־ח֖וּר לְמַטֵּ֥ה יְהוּדָֽה׃
³¹ וַיְמַלֵּ֥א אֹתֹ֖ו ר֣וּחַ אֱלֹהִ֑ים בְּחָכְמָ֛ה בִּתְבוּנָ֥ה וּבְדַ֖עַת וּבְכָל־מְלָאכָֽה׃
³² וְלַחְשֹׁ֖ב מַחֲשָׁבֹ֑ת ⸨err:לַֽעֲשֹׂ֛ת⸩לַֽעֲשׂ֛ת⸨/err⸩ בַּזָּהָ֥ב וּבַכֶּ֖סֶף ⸨err:וּבַנְּחֹֽשֶׁת⸩וּבַנְּחֽשֶׁת⸨/err⸩׃
³³ ⸨err:וּבַֽחֲרֹ֥שֶׁת⸩וּבַֽחֲר֥שֶׁת⸨/err⸩ אֶ֛בֶן לְמַלֹּ֖את ⸨err:וּבַחֲרֹ֣שֶׁת⸩וּבַחֲר֣שֶׁת⸨/err⸩ עֵ֑ץ לַֽעֲשֹׂ֖ות בְּכָל־מְלֶ֥אכֶת מַֽחֲשָֽׁבֶת׃
³⁴ וּלְהֹורֹ֖ת נָתַ֣ן בְּלִבֹּ֑ו ה֕וּא וְאָֽהֳלִיאָ֥ב בֶּן־אֲחִֽיסָמָ֖ךְ לְמַטֵּה־דָֽן׃
³⁵ מִלֵּ֨א אֹתָ֜ם חָכְמַת־לֵ֗ב לַֽעֲשֹׂות֮ כָּל־מְלֶ֣אכֶת חָרָ֣שׁ ׀ ⸨err:וְחֹשֵׁב֒⸩וְחשֵׁב֒⸨/err⸩ וְרֹקֵ֞ם בַּתְּכֵ֣לֶת וּבָאַרְגָּ֗מָן בְּתֹולַ֧עַת הַשָּׁנִ֛י וּבַשֵּׁ֖שׁ וְאֹרֵ֑ג עֹשֵׂי֙ כָּל־מְלָאכָ֔ה ⸨err:וְחֹֽשְׁבֵ֖י⸩וְחֽשְׁבֵ֖י⸨/err⸩ מַֽחֲשָׁבֹֽת׃