⸨cen⸩פרשה כ׃

⸨lang:English⸩¹ ⸨/lang⸩וַיְדַבֵּ֣ר אֱלֹהִ֔ים אֵ֛ת כָּל־הַדְּבָרִ֥ים הָאֵ֖לֶּה לֵאמֹֽר׃

ס

⸨lang:English⸩² ⸨/lang⸩אָֽנֹכִ֖י֙ יְהֹוָ֣ה אֱלֹהֶ֑֔יךָ אֲשֶׁ֧֣ר הֹֽוצֵאתִ֛יךָ֩ מֵאֶ֥֨רֶץ מִצְרַ֖֜יִם מִבֵּ֥֣ית עֲבָדִֽ֗ים׃
⸨lang:English⸩³ ⸨/lang⸩לֹֽ֣א־יִֽהְיֶ֥֣ה לְךָ֛֩ אֱלֹהִ֥֨ים אֲחֵרִ֖֜ים עַל־פָּנָֽ֗יַ׃
⸨lang:English⸩⁴ ⸨/lang⸩לֹֽ֣א־תַֽעֲשֶׂ֣֨ה לְךָ֥֣ פֶ֣֙סֶל֙ ׀ וְכָל־תְּמוּנָ֔֡ה אֲשֶׁ֤֣ר בַּשָּׁמַ֣֙יִם֙ ׀ מִמַּ֔֡עַל וַֽאֲשֶׁ֥ר֩ בָּאָ֖֨רֶץ מִתַָּ֑֜חַת וַֽאֲשֶׁ֥֣ר בַּמַּ֖֣יִם ׀ מִתַּ֥֣חַת לָאָֽ֗רֶץ׃
⸨lang:English⸩⁵ ⸨/lang⸩לֹֽא־תִשְׁתַּֽחֲוֶ֥֣ה לָהֶ֖ם֮ וְלֹ֣א תָֽעָבְדֵ֑ם֒ כִּ֣י אָֽנֹכִ֞י יְהֹוָ֤ה אֱלֹהֶ֙יךָ֙ אֵ֣ל קַנָּ֔א פֹּ֠קֵד עֲוֹ֨ן אָבֹ֧ת עַל־בָּנִ֛ים עַל־שִׁלֵּשִׁ֥ים וְעַל־רִבֵּעִ֖ים ⸨fix:לְשֹֽׂנְאָֽ֑י⸩לְשֽׂנְאָֽ֑י⸨/fix⸩׃
⸨lang:English⸩⁶ ⸨/lang⸩וְעֹ֥֤שֶׂה חֶ֖֙סֶד֙ לַֽאֲלָפִ֑֔ים לְאֹֽהֲבַ֖י וּלְשֹֽׁמְרֵ֥י מִצְוֹתָֽי׃

ס

⸨lang:English⸩⁷ ⸨/lang⸩לֹ֥א תִשָּׂ֛א אֶת־שֵֽׁם־יְהֹוָ֥ה אֱלֹהֶ֖יךָ לַשָּׁ֑וְא כִּ֣י לֹ֤א יְנַקֶּה֙ יְהֹוָ֔ה אֵ֛ת אֲשֶׁר־יִשָּׂ֥א אֶת־שְׁמֹ֖ו לַשָּֽׁוְא׃

פ

⸨lang:English⸩⁸ ⸨/lang⸩זָכֹ֛ור֩ אֶת־יֹ֥֨ום הַשַּׁבָּ֖֜ת לְקַדְּשֹֽׁ֗ו׃
⸨lang:English⸩⁹ ⸨/lang⸩שֵׁ֤֣שֶׁת יָמִ֣ים֙ תַּֽעֲבֹ֔ד֮ וְעָשִׂ֖֣יתָ כָּֿל־מִלַאכְתֶּֽךָ֒׃
⸨lang:English⸩¹⁰ ⸨/lang⸩וְיֹ֙ום֙ הַשְּׁבִיעִ֔֜י שַׁבָּ֖֣ת ׀ לַֽיהֹוָ֣ה אֱלֹהֶ֑֗יךָ לֹֽא־תַֽעֲשֶׂ֣֨ה כָל־מְלָאכָ֜֡ה אַתָּ֣ה ׀ וּבִנְךָ֣־וּבִ֠תֶּ֗ךָ עַבְדְּךָ֤֙ וַֽאֲמָֽתְךָ֜֨ וּבְהֶמְתֶּ֗֔ךָ וְגֵֽרְךָ֖֙ אֲשֶׁ֥֣ר בִּשְׁעָרֶֽ֔יךָ׃
⸨lang:English⸩¹¹ ⸨/lang⸩כִּ֣י שֵֽׁשֶׁת־יָמִים֩ עָשָׂ֨ה ⸨fix:יְהֹוָ֜ה⸩יִהֹוָ֜ה⸨/fix⸩ אֶת־הַשָּׁמַ֣יִם וְאֶת־הָאָ֗רֶץ אֶת־הַיָּם֙ וְאֶת־כָּל־אֲשֶׁר־בָּ֔ם וַיָּ֖נַח בַּיֹּ֣ום הַשְּׁבִיעִ֑י עַל־כֵּ֗ן בֵּרַ֧ךְ יְהֹוָ֛ה אֶת־יֹ֥ום הַשַּׁבָּ֖ת וַֽיְקַדְּשֵֽׁהוּ׃

ס

⸨lang:English⸩¹² ⸨/lang⸩כַּבֵּ֥ד אֶת־אָבִ֖יךָ וְאֶת־אִמֶּ֑ךָ לְמַ֙עַן֙ יַֽאֲרִכ֣וּן יָמֶ֔יךָ עַ֚ל הָ֣אֲדָמָ֔ה אֲשֶׁר־יְהֹוָ֥ה אֱלֹהֶ֖יךָ נֹתֵ֥ן לָֽךְ׃

ס

⸨lang:English⸩¹³ ⸨/lang⸩לֹ֥֖א תִּֿרְצַ֖חָֽ׃

ס

⸨lang:English⸩¹⁴ ⸨/lang⸩לֹ֖֣א תִּֿנְאָֽ֑ף׃

ס

⸨lang:English⸩¹⁵ ⸨/lang⸩לֹ֖֣א תִּֿגְנֹֽ֔ב׃

ס

⸨lang:English⸩¹⁶ ⸨/lang⸩לֹֽא־תַֽעֲנֶ֥ה בְרֵֽעֲךָ֖ עֵ֥ד שָֽׁקֶר׃

ס

⸨lang:English⸩¹⁷ ⸨/lang⸩לֹ֥א תַחְמֹ֖ד בֵּ֣ית רֵעֶ֑ךָ

ס

לֹֽא־תַחְמֹ֞ד אֵ֣שֶׁת רֵעֶ֗ךָ וְעַבְדֹּ֤ו וַֽאֲמָתֹו֙ וְשֹׁורֹ֣ו וַֽחֲמֹרֹ֔ו וְכֹ֖ל אֲשֶׁ֥ר לְרֵעֶֽךָ׃

פ

⸨lang:English⸩¹⁸ ⸨/lang⸩וְכָל־הָעָם֩ רֹאִ֨ים אֶת־הַקֹּולֹ֜ת וְאֶת־הַלַּפִּידִ֗ם וְאֵת֙ קֹ֣ול הַשֹּׁפָ֔ר וְאֶת־הָהָ֖ר עָשֵׁ֑ן וַיַּ֤רְא הָעָם֙ וַיָּנֻ֔עוּ וַיַּֽעַמְד֖וּ מֵֽרָחֹֽק׃
⸨lang:English⸩¹⁹ ⸨/lang⸩וַיֹּֽאמְרוּ֙ אֵל־⸨fix:מֹשֶׁ֔ה⸩משֶׁ֔ה⸨/fix⸩ דַּבֶּר־אַתָּ֥ה עִמָּ֖נוּ וְנִשְׁמָ֑עָה וְאַל־יְדַבֵּ֥ר עִמָּ֛נוּ אֱלֹהִ֖ים פֶּן־נָמֽוּת׃
⸨lang:English⸩²⁰ ⸨/lang⸩וַיֹּ֨אמֶר ⸨fix:מֹשֶׁ֣ה⸩משֶׁ֣ה⸨/fix⸩ אֶל־הָעָם֮ אַל־תִּירָאוּ֒ כִּ֗י לְבַֽעֲבוּר֙ נַסֹּ֣ות אֶתְכֶ֔ם בָּ֖א הָֽאֱלֹהִ֑ים וּבַֽעֲב֗וּר תִּֽהְיֶ֧ה יִרְאָתֹ֛ו עַל־פְּנֵיכֶ֖ם לְבִלְתִּ֥י תֶֽחֱטָֽאוּ׃
⸨lang:English⸩²¹ ⸨/lang⸩וַיַּֽעֲמֹ֥ד הָעָ֖ם מֵֽרָחֹ֑ק ⸨fix:וּמֹשֶׁה֙⸩וּמשֶׁה֙⸨/fix⸩ נִגַּ֣שׁ אֶל־הָֽעֲרָפֶ֔ל אֲשֶׁר־שָׁ֖ם הָֽאֱלֹהִֽים׃

ס

⸨lang:English⸩²² ⸨/lang⸩וַיֹּ֤אמֶר יְהֹוָה֙ אֶל־⸨fix:מֹשֶׁ֔ה⸩משֶׁ֔ה⸨/fix⸩ כֹּ֥ה תֹאמַ֖ר אֶל־בְּנֵ֣י יִשְׂרָאֵ֑ל אַתֶּ֣ם רְאִיתֶ֔ם כִּ֚י מִן־הַשָּׁמַ֔יִם דִּבַּ֖רְתִּי עִמָּכֶֽם׃
⸨lang:English⸩²³ ⸨/lang⸩לֹ֥א תַֽעֲשׂ֖וּן אִתִּ֑י אֱלֹ֤הֵי כֶ֙סֶף֙ וֵֽאלֹהֵ֣י זָהָ֔ב לֹ֥א תַֽעֲשׂ֖וּ לָכֶֽם׃
⸨lang:English⸩²⁴ ⸨/lang⸩מִזְבַּ֣ח אֲדָמָה֮ תַּֽעֲשֶׂה־לִּי֒ וְזָֽבַחְתָּ עָלָ֗יו אֶת־עֹֽלֹתֶ֙יךָ֙ וְאֶת־שְׁלָמֶ֔יךָ אֶת־צֹֽאנִךָ֖ וְאֶת־בְּקָרֶ֑ךָ בְּכָל־הַמָּקֹום֙ אֲשֶׁ֣ר אַזְכִּ֣יר אֶת־שְׁמִ֔י אָבֹ֥וא אֵלֶ֖יךָ וּבֵֽרַכְתִּֽיךָ׃
⸨lang:English⸩²⁵ ⸨/lang⸩וְאִם־מִזְבַּ֤ח אֲבָנִים֙ תַּֽעֲשֶׂה־לִּ֔י לֹֽא־תִבְנֶ֥ה אֶתְהֶ֖ן גָּזִ֑ית כִּ֧י חַרְבְּךָ֛ הֵנַ֥פְתָּ עָלֶ֖יהָ וַתְּחַֽלְלֶֽהָ׃
⸨lang:English⸩²⁶ ⸨/lang⸩וְלֹֽא־תַֽעֲלֶ֥ה בְמַֽעֲלֹ֖ת עַל־מִזְבְּחִ֑י אֲשֶׁ֛ר לֹֽא־תִגָּלֶ֥ה עֶרְוָֽתְךָ֖ עָלָֽיו׃

⸨cen⸩פ פ פ יח