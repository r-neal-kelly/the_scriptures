⸨cen⸩פרשה כב׃

⸨lang:English⸩⸨sup⸩1⸨/sup⸩ ⸨/lang⸩אִם־בַּמַּחְתֶּ֛רֶת יִמָּצֵ֥א הַגַּנָּ֖ב וְהֻכָּ֣ה וָמֵ֑ת אֵ֥ין לֹ֖ו דָּמִֽים׃
⸨lang:English⸩⸨sup⸩2⸨/sup⸩ ⸨/lang⸩אִם־זָֽרְחָ֥ה הַשֶּׁ֛מֶשׁ עָלָ֖יו דָּמִ֣ים לֹ֑ו שַׁלֵּ֣ם יְשַׁלֵּ֔ם אִם⸨fix:־⸩־־⸨/fix⸩אֵ֣ין לֹ֔ו וְנִמְכַּ֖ר בִּגְנֵֽבָתֹֽו׃
⸨lang:English⸩⸨sup⸩3⸨/sup⸩ ⸨/lang⸩אִם־הִמָּצֵא֩ תִמָּצֵ֨א בְיָדֹ֜ו הַגְּנֵבָ֗ה מִשֹּׁ֧ור עַד־חֲמֹ֛ור עַד־שֶׂ֖ה חַיִּ֑ים שְׁנַ֖יִם יְשַׁלֵּֽם׃

ס

⸨lang:English⸩⸨sup⸩4⸨/sup⸩ ⸨/lang⸩כִּ֤י יַבְעֶר־אִישׁ֙ שָׂדֶ֣ה אֹו־כֶ֔רֶם וְשִׁלַּח֙ אֶת־בְּעִ֯ירֹ֔ה וּבִעֵ֖ר בִּשְׂדֵ֣ה אַחֵ֑ר מֵיטַ֥ב שָׂדֵ֛הוּ וּמֵיטַ֥ב כַּרְמֹ֖ו יְשַׁלֵּֽם׃

ס

⸨lang:English⸩⸨sup⸩5⸨/sup⸩ ⸨/lang⸩כִּֽי־תֵצֵ֨א אֵ֜שׁ וּמָֽצְאָ֤ה קֹצִים֙ וְנֶֽאֱכַ֣ל גָּדִ֔ישׁ אֹ֥ו הַקָּמָ֖ה אֹ֣ו הַשָּׂדֶ֑ה שַׁלֵּ֣ם יְשַׁלֵּ֔ם הַמַּבְעִ֖ר אֶת־הַבְּעֵרָֽה׃

ס

⸨lang:English⸩⸨sup⸩6⸨/sup⸩ ⸨/lang⸩כִּֽי־יִתֵּן֩ אִ֨ישׁ אֶל־רֵעֵ֜הוּ כֶּ֤סֶף אֹֽו־כֵלִים֙ לִשְׁמֹ֔ר וְגֻנַּ֖ב מִבֵּ֣ית הָאִ֑ישׁ אִם־יִמָּצֵ֥א הַגַּנָּ֖ב יְשַׁלֵּ֥ם שְׁנָֽיִם׃
⸨lang:English⸩⸨sup⸩7⸨/sup⸩ ⸨/lang⸩אִם־לֹ֤א יִמָּצֵא֙ הַגַּנָּ֔ב וְנִקְרַ֥ב בַּֽעַל־הַבַּ֖יִת אֶל־הָֽאֱלֹהִ֑ים אִם־לֹ֥א שָׁלַ֛ח יָדֹ֖ו בִּמְלֶ֥אכֶת רֵעֵֽהוּ׃
⸨lang:English⸩⸨sup⸩8⸨/sup⸩ ⸨/lang⸩עַל־כָּל־דְּבַר־פֶּ֡שַׁע עַל־שֹׁ֡ור עַל־חֲמֹור֩ עַל־שֶׂ֨ה עַל־שַׂלְמָ֜ה עַל־כָּל־אֲבֵדָ֗ה אֲשֶׁ֤ר יֹאמַר֙ כִּי־ה֣וּא זֶ֔ה עַ֚ד הָֽאֱלֹהִ֔ים יָבֹ֖א דְּבַר־שְׁנֵיהֶ֑ם אֲשֶׁ֤ר יַרְשִׁיעֻן֙ אֱלֹהִ֔ים יְשַׁלֵּ֥ם שְׁנַ֖יִם לְרֵעֵֽהוּ׃

ס

⸨lang:English⸩⸨sup⸩9⸨/sup⸩ ⸨/lang⸩כִּֽי־יִתֵּן֩ אִ֨ישׁ אֶל־רֵעֵ֜הוּ חֲמֹ֨ור אֹו־שֹׁ֥ור אֹו־שֶׂ֛ה וְכָל־בְּהֵמָ֖ה לִשְׁמֹ֑ר וּמֵ֛ת אֹֽו־נִשְׁבַּ֥ר אֹֽו־נִשְׁבָּ֖ה אֵ֥ין רֹאֶֽה׃
⸨lang:English⸩⸨sup⸩10⸨/sup⸩ ⸨/lang⸩שְׁבֻעַ֣ת יְהֹוָ֗ה תִּֽהְיֶה֙ בֵּ֣ין שְׁנֵיהֶ֔ם אִם־לֹ֥א שָׁלַ֛ח יָדֹ֖ו בִּמְלֶ֣אכֶת רֵעֵ֑הוּ וְלָקַ֥ח בְּעָלָ֖יו וְלֹ֥א יְשַׁלֵּֽם׃
⸨lang:English⸩⸨sup⸩11⸨/sup⸩ ⸨/lang⸩וְאִם־גָּנֹ֥ב יִגָּנֵ֖ב מֵֽעִמֹּ֑ו יְשַׁלֵּ֖ם לִבְעָלָֽיו׃
⸨lang:English⸩⸨sup⸩12⸨/sup⸩ ⸨/lang⸩אִם־טָרֹ֥ף יִטָּרֵ֖ף יְבִאֵ֣הוּ עֵ֑ד הַטְּרֵפָ֖ה לֹ֥א יְשַׁלֵּֽם׃

פ

⸨lang:English⸩⸨sup⸩13⸨/sup⸩ ⸨/lang⸩וְכִֽי־יִשְׁאַ֥ל אִ֛ישׁ מֵעִ֥ם רֵעֵ֖הוּ וְנִשְׁבַּ֣ר אֹו־מֵ֑ת בְּעָלָ֥יו אֵֽין־עִמֹּ֖ו שַׁלֵּ֥ם יְשַׁלֵּֽם׃
⸨lang:English⸩⸨sup⸩14⸨/sup⸩ ⸨/lang⸩אִם־בְּעָלָ֥יו עִמֹּ֖ו לֹ֣א יְשַׁלֵּ֑ם אִם־שָׂכִ֣יר ה֔וּא בָּ֖א בִּשְׂכָרֹֽו׃

ס

⸨lang:English⸩⸨sup⸩15⸨/sup⸩ ⸨/lang⸩וְכִֽי־יְפַתֶּ֣ה אִ֗ישׁ בְּתוּלָ֛ה אֲשֶׁ֥ר לֹֽא־אֹרָ֖שָׂה וְשָׁכַ֣ב עִמָּ֑הּ מָהֹ֛ר יִמְהָרֶ֥נָּה לֹּ֖ו לְאִשָּֽׁה׃
⸨lang:English⸩⸨sup⸩16⸨/sup⸩ ⸨/lang⸩אִם־מָאֵ֧ן יְמָאֵ֛ן אָבִ֖יהָ לְתִתָּ֣הּ לֹ֑ו כֶּ֣סֶף יִשְׁקֹ֔ל כְּמֹ֖חַר הַבְּתוּלֹֽת׃

ס

⸨lang:English⸩⸨sup⸩17⸨/sup⸩ ⸨/lang⸩מְכַשֵּׁפָ֖ה לֹ֥א תְחַיֶּֽה׃
⸨lang:English⸩⸨sup⸩18⸨/sup⸩ ⸨/lang⸩כָּל־שֹׁכֵ֥ב עִם־בְּהֵמָ֖ה מֹ֥ות יוּמָֽת׃

ס

⸨lang:English⸩⸨sup⸩19⸨/sup⸩ ⸨/lang⸩זֹבֵ֥חַ לָֽאֱלֹהִ֖ים יָֽחֳרָ֑ם בִּלְתִּ֥י לַֽיהֹוָ֖ה לְבַדֹּֽו׃
⸨lang:English⸩⸨sup⸩20⸨/sup⸩ ⸨/lang⸩וְגֵ֥ר לֹֽא־תֹונֶ֖ה וְלֹ֣א תִלְחָצֶ֑נּוּ כִּֽי־גֵרִ֥ים הֱיִיתֵ֖ם בְּאֶ֥רֶץ מִצְרָֽיִם׃
⸨lang:English⸩⸨sup⸩21⸨/sup⸩ ⸨/lang⸩כָּל־אַלְמָנָ֥ה וְיָתֹ֖ום לֹ֥א תְעַנּֽוּן׃
⸨lang:English⸩⸨sup⸩22⸨/sup⸩ ⸨/lang⸩אִם־עַנֵּ֥ה תְעַנֵּ֖ה אֹתֹ֑ו כִּ֣י אִם־צָעֹ֤ק יִצְעַק֙ אֵלַ֔י שָׁמֹ֥עַ אֶשְׁמַ֖ע צַֽעֲקָתֹֽו׃
⸨lang:English⸩⸨sup⸩23⸨/sup⸩ ⸨/lang⸩וְחָרָ֣ה אַפִּ֔י וְהָֽרַגְתִּ֥י אֶתְכֶ֖ם בֶּחָ֑רֶב וְהָי֤וּ נְשֵׁיכֶם֙ אַלְמָנֹ֔ות וּבְנֵיכֶ֖ם יְתֹמִֽים׃

פ

⸨lang:English⸩⸨sup⸩24⸨/sup⸩ ⸨/lang⸩אִם־כֶּ֣סֶף ׀ תַּלְוֶ֣ה אֶת־עַמִּ֗י אֶת־הֶֽעָנִי֙ עִמָּ֔ךְ לֹֽא־תִֽהְיֶ֥ה לֹ֖ו ⸨fix:כְּנֹשֶׁ֑ה⸩כְּנשֶׁ֑ה⸨/fix⸩ לֹֽא־תְשִׂימ֥וּן עָלָ֖יו נֶֽשֶׁךְ׃
⸨lang:English⸩⸨sup⸩25⸨/sup⸩ ⸨/lang⸩אִם־חַבֹ֥ל תּחְבֹּ֖ל שַׂלְמַ֣ת רֵעֶ֑ךָ עַד־בֹּ֥א הַשֶּׁ֖מֶשׁ תְּשִׁיבֶ֥נּו לֹֽו׃
⸨lang:English⸩⸨sup⸩26⸨/sup⸩ ⸨/lang⸩כִּ֣י הִ֤וא כְסוּתֹ֯ה֙ לְבַדָּ֔הּ הִ֥וא שִׂמְלָתֹ֖ו לְעֹרֹ֑ו בַּמֶּ֣ה יִשְׁכָּ֗֔ב וְהָיָה֙ כִּֽי־יִצְעַ֣ק אֵלַ֔י וְשָֽׁמַעְתִּ֖י כִּֽי־חַנּ֥וּן אָֽנִי׃

ס

⸨lang:English⸩⸨sup⸩27⸨/sup⸩ ⸨/lang⸩אֱלֹהִ֖ים לֹ֣א תְקַלֵּ֑ל וְנָשִׂ֥יא בְעַמְּךָ֖ לֹ֥א תָאֹֽר׃
⸨lang:English⸩⸨sup⸩28⸨/sup⸩ ⸨/lang⸩מְלֵאָֽתְךָ֥ וְדִמְעֲךָ֖ לֹ֣א תְאַחֵ֑ר בְּכֹ֥ור בָּנֶ֖יךָ תִּתֶּן־לִֽי׃
⸨lang:English⸩⸨sup⸩29⸨/sup⸩ ⸨/lang⸩כֵּן־תַּֽעֲשֶׂ֥ה לְשֹֽׁרְךָ֖ לְצֹאנֶ֑ךָ שִׁבְעַ֤ת יָמִים֙ יִֽהְיֶ֣ה עִם־עִמֹּ֔ו בַּיֹּ֥ום הַשְּׁמִינִ֖י תִּתְּנֹו־לִֽי׃
⸨lang:English⸩⸨sup⸩30⸨/sup⸩ ⸨/lang⸩וְאַנְשֵׁי־קֹ֖דֶשׁ תִּֽהְי֣וּן לִ֑י וּבָשָׂ֨ר בַּשָּׂדֶ֤ה טְרֵפָה֙ לֹ֣א תֹאכֵ֔לוּ לַכֶּ֖לֶב תַּשְׁלִכ֥וּן אֹתֹֽו׃

ס