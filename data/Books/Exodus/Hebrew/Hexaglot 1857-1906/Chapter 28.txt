⸨cen⸩פרשה כח׃

⸨lang:English⸩¹ ⸨/lang⸩וְאַתָּ֡ה הַקְרֵ֣ב אֵלֶיךָ֩ אֶת־אַֽהֲרֹ֨ן אָחִ֜יךָ וְאֶת־בָּנָ֣יו אִתֹּ֗ו מִתֹּ֛וךְ בְּנֵ֥י יִשְׂרָאֵ֖ל לְכַֽהֲנֹו־לִ֑י אַֽהֲרֹ֕ן נָדָ֧ב וַֽאֲבִיה֛וּא אֶלְעָזָ֥ר וְאִֽיתָמָ֖ר בְּנֵ֥י אַֽהֲרֹֽן׃
⸨lang:English⸩² ⸨/lang⸩וְעָשִׂ֥יתָ בִגְדֵי־קֹ֖דֶשׁ לְאַֽהֲרֹ֣ן אָחִ֑יךָ לְכָבֹ֖וד וּלְתִפְאָֽרֶת׃
⸨lang:English⸩³ ⸨/lang⸩וְאַתָּ֗ה תְּדַבֵּר֙ אֶל־כָּל־חַכְמֵי־לֵ֔ב אֲשֶׁ֥ר מִלֵּאתִ֖יו ר֣וּחַ חָכְמָ֑ה וְעָשׂ֞וּ אֶת־בִּגְדֵ֧י אַֽהֲרֹ֛ן לְקַדְּשֹׁ֖ו לְכַֽהֲנֹו־לִֽי׃
⸨lang:English⸩⁴ ⸨/lang⸩וְאֵ֨לֶּה הַבְּגָדִ֜ים אֲשֶׁ֣ר יַֽעֲשׂ֗וּ ⸨fix:חֹ֤שֶׁן⸩ח֤שֶׁן⸨/fix⸩ וְאֵפֹוד֙ וּמְעִ֔יל וּכְתֹ֥נֶת תַּשְׁבֵּ֖ץ מִצְנֶ֣פֶת וְאַבְנֵ֑ט וְעָשׂ֨וּ בִגְדֵי־קֹ֜דֶשׁ לְאַֽהֲרֹ֥ן אָחִ֛יךָ וּלְבָנָ֖יו לְכַֽהֲנֹו־לִֽי׃
⸨lang:English⸩⁵ ⸨/lang⸩וְהֵם֙ יִקְח֣וּ אֶת־הַזָּהָ֔ב וְאֶת־הַתְּכֵ֖לֶת וְאֶת־הָֽאַרְגָּמָ֑ן וְאֶת־תֹּולַ֥עַת הַשָּׁנִ֖י וְאֶת־הַשֵּֽׁשׁ׃

פ

⸨lang:English⸩⁶ ⸨/lang⸩וְעָשׂ֖וּ אֶת־הָֽאֵפֹ֑ד זָ֠הָב תְּכֵ֨לֶת וְאַרְגָּמָ֜ן תֹּולַ֧עַת שָׁנִ֛י וְשֵׁ֥שׁ מָשְׁזָ֖ר מַֽעֲשֵׂ֥ה ⸨fix:חֹשֵֽׁב⸩חשֵֽׁב⸨/fix⸩׃
⸨lang:English⸩⁷ ⸨/lang⸩שְׁתֵּ֧י כְתֵפֹ֣ת חֹֽבְרֹ֗ת יִֽהְיֶה־לֹּ֛ו אֶל־שְׁנֵ֥י קְצֹותָ֖יו וְחֻבָּֽר׃
⸨lang:English⸩⁸ ⸨/lang⸩וְחֵ֤שֶׁב אֲפֻדָּתֹו֙ אֲשֶׁ֣ר עָלָ֔יו כְּמַֽעֲשֵׂ֥הוּ מִמֶ֣נּוּ יִֽהְיֶ֑ה זָהָ֗ב תְּכֵ֧לֶת וְאַרְגָּמָ֛ן וְתֹולַ֥עַת שָׁנִ֖י וְשֵׁ֥שׁ מָשְׁזָֽר׃
⸨lang:English⸩⁹ ⸨/lang⸩וְלָ֣קַחְתָּ֔ אֶת־שְׁתֵּ֖י אַבְנֵי־שֹׁ֑הַם וּפִתַּחְתָּ֣ עֲלֵיהֶ֔ם שְׁמֹ֖ות בְּנֵ֥י יִשְׂרָאֵֽל׃
⸨lang:English⸩¹⁰ ⸨/lang⸩שִׁשָּׁה֙ מִשְּׁמֹתָ֔ם עַ֖ל הָֽאֶ֣בֶן הָֽאֶחָ֑ת וְאֶת־שְׁמֹ֞ות הַשִּׁשָּׁ֧ה הַנֹּֽותָרִ֛ים עַל־הָאֶ֥בֶן הַשֵּׁנִ֖ית כְּתֹֽולְדֹתָֽם׃
⸨lang:English⸩¹¹ ⸨/lang⸩מַֽעֲשֵׂ֣ה חָרַשׁ֮ אֶבֶן֒ פִּתּוּחֵ֣י חֹתָ֗ם תְּפַתַּח֙ אֶת־שְׁתֵּ֣י הָֽאֲבָנִ֔ים עַל־שְׁמֹ֖ת בְּנֵ֣י יִשְׂרָאֵ֑ל מֻֽסַבֹּ֛ת מִשְׁבְּצֹ֥ות זָהָ֖ב תַּֽעֲשֶׂ֥ה אֹתָֽם׃
⸨lang:English⸩¹² ⸨/lang⸩וְשַׂמְתָּ֞ אֶת־שְׁתֵּ֣י הָֽאֲבָנִ֗ים עַ֚ל כִּתְפֹ֣ת הָֽאֵפֹ֔ד אַבְנֵ֖י זִכָּרֹ֖ן לִבְנֵ֣י יִשְׂרָאֵ֑ל וְנָשָׂא֩ אַֽהֲרֹ֨ן אֶת־שְׁמֹותָ֜ם לִפְנֵ֧י יְהֹוָ֛ה עַל־שְׁתֵּ֥י כְתֵפָ֖יו לְזִכָּרֹֽן׃

ס

⸨lang:English⸩¹³ ⸨/lang⸩וְעָשִׂ֥יתָ מִשְׁבְּצֹ֖ת זָהָֽב׃
⸨lang:English⸩¹⁴ ⸨/lang⸩וּשְׁתֵּ֤י שַׁרְשְׁרֹת֙ זָהָ֣ב טָהֹ֔ור מִגְבָּלֹ֛ת תַּֽעֲשֶׂ֥ה אֹתָ֖ם מַֽעֲשֵׂ֣ה עֲבֹ֑ת וְנָֽתַתָּ֛ה אֶת־שַׁרְשְׁרֹ֥ת הָֽעֲבֹתֹ֖ת עַל־הַמִּשְׁבְּצֹֽת׃

ס

⸨lang:English⸩¹⁵ ⸨/lang⸩וְעָשִׂ֜יתָ ⸨fix:חֹ֤שֶׁן⸩ח֤שֶׁן⸨/fix⸩ מִשְׁפָּט֙ מַֽעֲשֵׂ֣ה ⸨fix:חֹשֵׁ֔ב⸩חשֵׁ֔ב⸨/fix⸩ כְּמַֽעֲשֵׂ֥ה אֵפֹ֖ד תַּֽעֲשֶׂ֑נּוּ זָהָב֩ תְּכֵ֨לֶת וְאַרְגָּמָ֜ן וְתֹולַ֧עַת שָׁנִ֛י וְשֵׁ֥שׁ מָשְׁזָ֖ר תַּֽעֲשֶׂ֥ה אֹתֹֽו׃
⸨lang:English⸩¹⁶ ⸨/lang⸩רָב֥וּעַ יִֽהְיֶ֖ה כָּפ֑וּל זֶ֥רֶת אָרְכֹּ֖ו וְזֶ֥רֶת רָחְבֹּֽו׃
⸨lang:English⸩¹⁷ ⸨/lang⸩וּמִלֵּאתָ֥ בֹו֙ מִלֻּ֣אַת אֶ֔בֶן אַרְבָּעָ֖ה טוּרִ֣ים אָ֑בֶן ט֗וּר אֹ֤דֶם פִּטְדָה֙ וּבָרֶ֔קֶת הַטּ֖וּר הָֽאֶחָֽד׃
⸨lang:English⸩¹⁸ ⸨/lang⸩וְהַטּ֖וּר הַשֵּׁנִ֑י נֹ֥פֶךְ סַפִּ֖יר וְיַֽהֲלֹֽם׃
⸨lang:English⸩¹⁹ ⸨/lang⸩וְהַטּ֖וּר הַשְּׁלִישִ֑י לֶ֥שֶׁם שְׁבֹ֖ו וְאַחְלָֽמָה׃
⸨lang:English⸩²⁰ ⸨/lang⸩וְהַטּוּר֙ הָרְבִיעִ֔י תַּרְשִׁ֥ישׁ וְשֹׁ֖הַם וְיָֽשִׁפֵ֑ה מְשֻׁבָּצִ֥ים זָהָ֛ב יִֽהְי֖וּ בְּמִלּֽוּאֹתָֽם׃
⸨lang:English⸩²¹ ⸨/lang⸩וְ֠הָֽאֲבָנִים תִּֽהְיֶ֜יןָ עַל־שְׁמֹ֧ת בְּנֵֽי־יִשְׂרָאֵ֛ל שְׁתֵּ֥ים עֶשְׂרֵ֖ה עַל־שְׁמֹתָ֑ם פִּתּוּחֵ֤י חֹותָם֙ אִ֣ישׁ עַל־שְׁמֹ֔ו תִּֽהְיֶ֕יןָ לִשְׁנֵ֥י עָשָׂ֖ר שָֽׁבֶט׃
⸨lang:English⸩²² ⸨/lang⸩וְעָשִׂ֧יתָ עַל־⸨fix:הַחֹ֛שֶׁן⸩הַח֛שֶׁן⸨/fix⸩ שַׁרְשֹׁ֥ת גַּבְלֻ֖ת מַֽעֲשֵׂ֣ה עֲבֹ֑ת זָהָ֖ב טָהֹֽור׃
⸨lang:English⸩²³ ⸨/lang⸩וְעָשִׂ֙יתָ֙ עַל־⸨fix:הַחֹ֔שֶׁן⸩הַח֔שֶׁן⸨/fix⸩ שְׁתֵּ֖י טַבְּעֹ֣ות זָהָ֑ב וְנָֽתַתָּ֗ אֶת־שְׁתֵּי֙ הַטַּבָּעֹ֔ות עַל־שְׁנֵ֖י קְצֹ֥ות ⸨fix:הַחֹֽשֶׁן⸩הַחֽשֶׁן⸨/fix⸩׃
⸨lang:English⸩²⁴ ⸨/lang⸩וְנָֽתַתָּ֗ה אֶת־שְׁתֵּי֙ עֲבֹתֹ֣ת הַזָּהָ֔ב עַל־שְׁתֵּ֖י הַטַּבָּעֹ֑ת אֶל־קְצֹ֖ות ⸨fix:הַחֹֽשֶׁן⸩הַחֽשֶׁן⸨/fix⸩׃
⸨lang:English⸩²⁵ ⸨/lang⸩וְאֵ֨ת שְׁתֵּ֤י קְצֹות֙ שְׁתֵּ֣י הָֽעֲבֹתֹ֔ת תִּתֵּ֖ן עַל־שְׁתֵּ֣י הַמִּשְׁבְּצֹ֑ות וְנָֽתַתָּ֛ה עַל־כִּתְפֹ֥ות הָֽאֵפֹ֖ד אֶל־מ֥וּל פָּנָֽיו׃
⸨lang:English⸩²⁶ ⸨/lang⸩וְעָשִׂ֗יתָ שְׁתֵּי֙ טַבְּעֹ֣ות זָהָ֔ב וְשַׂמְתָּ֣ אֹתָ֔ם עַל־שְׁנֵ֖י קְצֹ֣ות ⸨fix:הַחֹ֑שֶׁן⸩הַח֑שֶׁן⸨/fix⸩ עַל־שְׂפָתֹ֕ו אֲשֶׁ֛ר אֶל־עֵ֥בֶר הָֽאֵפֹ֖וד בָּֽיְתָֽה׃
⸨lang:English⸩²⁷ ⸨/lang⸩וְעָשִׂיתָ֮ שְׁתֵּ֣י טַבְּעֹ֣ות זָהָב֒ וְנָֽתַתָּ֣ה אֹתָ֡ם עַל־שְׁתֵּי֩ כִתְפֹ֨ות הָֽאֵפֹ֤וד מִלְּמַ֙טָּה֙ מִמּ֣וּל פָּנָ֔יו לְעֻמַּ֖ת מַחְבַּרְתֹּ֑ו מִמַּ֕עַל לְחֵ֖שֶׁב הָֽאֵפֹֽוד׃
⸨lang:English⸩²⁸ ⸨/lang⸩וְיִרְכְּס֣וּ אֶת־⸨fix:הַ֠חֹשֶׁן⸩הַ֠חשֶׁן⸨/fix⸩ מִטַּבְּעֹתָ֞֯ו אֶל־טַבְּעֹ֤ת הָֽאֵפֹוד֙ בִּפְתִ֣יל תְּכֵ֔לֶת לִֽהְיֹ֖ות עַל־חֵ֣שֶׁב הָֽאֵפֹ֑וד וְלֹֽא־יִזַּ֣ח ⸨fix:הַחֹ֔שֶׁן⸩הַח֔שֶׁן⸨/fix⸩ מֵעַ֖ל הָֽאֵפֹֽוד׃
⸨lang:English⸩²⁹ ⸨/lang⸩וְנָשָׂ֣א אַֽ֠הֲרֹן אֶת־שְׁמֹ֨ות בְּנֵֽי־יִשְׂרָאֵ֜ל ⸨fix:בְּחֹ֧שֶׁן⸩בְּח֧שֶׁן⸨/fix⸩ הַמִּשְׁפָּ֛ט עַל־לִבֹּ֖ו בְּבֹאֹ֣ו אֶל־הַקֹּ֑דֶשׁ לְזִכָּרֹ֥ן לִפְנֵֽי־יְהֹוָ֖ה תָּמִֽיד׃
⸨lang:English⸩³⁰ ⸨/lang⸩וְנָֽתַתָּ֞ אֶל־⸨fix:חֹ֣שֶׁן⸩ח֣שֶׁן⸨/fix⸩ הַמִּשְׁפָּ֗ט אֶת־הָֽאוּרִים֙ וְאֶת־הַתֻּמִּ֔ים וְהָיוּ֙ עַל־לֵ֣ב אַֽהֲרֹ֔ן בְּבֹאֹ֖ו לִפְנֵ֣י יְהֹוָ֑ה וְנָשָׂ֣א אַֽ֠הֲרֹן אֶת־מִשְׁפַּ֨ט בְּנֵֽי־יִשְׂרָאֵ֧ל עַל־לִבֹּ֛ו לִפְנֵ֥י יְהֹוָ֖ה תָּמִֽיד׃

ס

⸨lang:English⸩³¹ ⸨/lang⸩וְעָשִׂ֛יתָ אֶת־מְעִ֥יל הָֽאֵפֹ֖וד כְּלִ֥יל תְּכֵֽלֶת׃
⸨lang:English⸩³² ⸨/lang⸩וְהָיָ֥ה פִֽי־רֹאשֹׁ֖ו בְּתֹוכֹ֑ו שָׂפָ֡ה יִֽהִיֶה֩ לְפִ֨יו סָבִ֜יב מַֽעֲשֵׂ֣ה אֹרֵ֗ג כְּפִ֥י תַֽחֲרָ֛א יִֽהְיֶה־לֹּ֖ו לֹ֥א יִקָּרֵֽעַ׃
⸨lang:English⸩³³ ⸨/lang⸩וְעָשִׂ֣יתָ עַל־שׁוּלָ֗יו רִמֹּנֵי֙ תְּכֵ֤לֶת וְאַרְגָּמָן֙ וְתֹולַ֣עַת שָׁנִ֔י עַל־שׁוּלָ֖יו סָבִ֑יב וּפַֽעֲמֹנֵ֥י זָהָ֛ב בְּתֹוכָ֖ם סָבִֽיב׃
⸨lang:English⸩³⁴ ⸨/lang⸩פַּֽעֲמֹ֤ן זָהָב֙ וְרִמֹּ֔ון פַּֽעֲמֹ֥ן זָהָ֖ב וְרִמֹּ֑ון עַל־שׁוּלֵ֥י הַמְּעִ֖יל סָבִֽיב׃
⸨lang:English⸩³⁵ ⸨/lang⸩וְהָיָ֥ה עַל־אַֽהֲרֹ֖ן לְשָׁרֵ֑ת וְנִשְׁמַ֣ע קֹ֠ולֹו בְּבֹאֹ֨ו אֶל־הַקֹּ֜דֶשׁ לִפְנֵ֧י יְהֹוָ֛ה וּבְצֵאתֹ֖ו וְלֹ֥א יָמֽוּת׃

ס

⸨lang:English⸩³⁶ ⸨/lang⸩וְעָשִׂ֥יתָ צִּ֖יץ זָהָ֣ב טָהֹ֑ור וּפִתַּחְתָּ֤ עָלָיו֙ פִּתּוּחֵ֣י חֹתָ֔ם קֹ֖דֶשׁ לַֽיהֹוָֽה׃
⸨lang:English⸩³⁷ ⸨/lang⸩וְשַׂמְתָּ֤ אֹתֹו֙ עַל־פְּתִ֣יל תְּכֵ֔לֶת וְהָיָ֖ה עַל־הַמִּצְנָ֑פֶת אֶל־מ֥וּל פְּנֵֽי־הַמִּצְנֶ֖פֶת יִֽהְיֶֽה׃
⸨lang:English⸩³⁸ ⸨/lang⸩וְהָיָה֮ עַל־מֵ֣צַח אַֽהֲרֹן֒ וְנָשָׂ֨א אַֽהֲרֹ֜ן אֶת־עֲוֹ֣ן הַקֳּדָשִׁ֗ים אֲשֶׁ֤ר יַקְדִּ֙ישׁוּ֙ בְּנֵ֣י יִשְׂרָאֵ֔ל לְכָל־מַתְּנֹ֖ת קָדְשֵׁיהֶ֑ם וְהָיָ֤ה עַל־מִצְחֹו֙ תָּמִ֔יד לְרָצֹ֥ון לָהֶ֖ם לִפְנֵ֥י יְהֹוָֽה׃
⸨lang:English⸩³⁹ ⸨/lang⸩וְשִׁבַּצְתָּ֙ הַכְּתֹ֣נֶת שֵׁ֔שׁ וְעָשִׂ֖יתָ מִצְנֶ֣פֶת שֵׁ֑שׁ וְאַבְנֵ֥ט תַּֽעֲשֶׂ֖ה מַֽעֲשֵׂ֥ה רֹקֵֽם׃
⸨lang:English⸩⁴⁰ ⸨/lang⸩וְלִבְנֵ֤י אַֽהֲרֹן֙ תַּֽעֲשֶׂ֣ה כֻתֳּנֹ֔ת וְעָשִׂ֥יתָ לָהֶ֖ם אַבְנֵטִ֑ים וּמִגְבָּעֹות֙ תַּֽעֲשֶׂ֣ה לָהֶ֔ם לְכָבֹ֖וד וּלְתִפְאָֽרֶת׃
⸨lang:English⸩⁴¹ ⸨/lang⸩וְהִלְבַּשְׁתָּ֤ אֹתָם֙ אֶת־אַֽהֲרֹ֣ן אָחִ֔יךָ וְאֶת־בָּנָ֖יו אִתֹּ֑ו וּמָֽשַׁחְתָּ֙ אֹתָ֜ם וּמִלֵּאתָ֧ אֶת־יָדָ֛ם וְקִדַּשְׁתָּ֥ אֹתָ֖ם וְכִֽהֲנוּ־לִֽי׃
⸨lang:English⸩⁴² ⸨/lang⸩וַֽעֲשֵׂ֤ה לָהֶם֙ מִכְנְסֵי⸨fix:־⸩־־⸨/fix⸩בָ֔֗ד לְכַסֹּ֖ות בְּשַׂ֣ר עֶרְוָ֑ה מִמָּתְנַ֥יִם וְעַד־יְרֵכַ֖יִם יִֽהְיֽוּ׃
⸨lang:English⸩⁴³ ⸨/lang⸩וְהָיוּ֩ עַל־אַֽהֲרֹ֨ן וְעַל־בָּנָ֜יו בְּבאָֹ֣ם ׀ אֶל־אֹ֣הֶל מֹועֵ֗ד אֹ֣ו בְגִשְׁתָּ֤ם אֶל־הַמִּזְבֵּ֙חַ֙ לְשָׁרֵ֣ת בַּקֹּ֔דֶשׁ וְלֹֽא⸨fix:־⸩־־⸨/fix⸩יִשְׂא֥וּ עָוֹ֖ן וָמֵ֑תוּ חֻקַּ֥ת עֹולָ֛ם לֹ֥ו וּלְזַרְעֹ֖ו אַֽחֲרָֽיו׃

ס