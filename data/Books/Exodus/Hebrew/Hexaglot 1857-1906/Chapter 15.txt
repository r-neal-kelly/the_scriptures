⸨cen⸩פרשה טו׃

⸨lang:English⸩¹ ⸨/lang⸩אָ֣ז יָשִֽׁיר־⸨fix:מֹשֶׁה֩⸩משֶׁה֩⸨/fix⸩ וּבְנֵ֨י יִשְׂרָאֵ֜ל אֶת־הַשִּׁירָ֤ה הַזֹּאת֙ לַֽיהֹוָ֔ה וַיֹּֽאמְר֖וּ לֵאמֹ֑ר אָשִׁ֤ירָה לַֽיהֹוָה֙ כִּֽי־גָאֹ֣ה גָּאָ֔ה ס֥וּס וְרֹֽכְבֹ֖ו רָמָ֥ה בַיָּֽם׃
⸨lang:English⸩² ⸨/lang⸩עָזִּ֤י וְזִמְרָת֙ יָ֔הּ וַיְהִי־לִ֖י לִֽישׁוּעָ֑ה זֶ֤ה אֵלִי֙ וְאַנְוֵ֔הוּ אֱלֹהֵ֥י אָבִ֖י וַֽאֲרֹֽמְמֶֽנְהוּ׃
⸨lang:English⸩³ ⸨/lang⸩יְהֹוָ֖ה אִ֣ישׁ מִלְחָמָ֑ה יְהֹוָ֖ה שְׁמֹֽו׃
⸨lang:English⸩⁴ ⸨/lang⸩מַרְכְּבֹ֥ת פַּרְעֹ֛ה וְחֵילֹ֖ו יָרָ֣ה בַיָּ֑ם וּמִבְחַ֥ר שָֽׁלִשָׁ֖יו טֻבְּע֥וּ בְיַם־סֽוּף׃
⸨lang:English⸩⁵ ⸨/lang⸩תְּהֹמֹ֖ת יְכַסְיֻ֑מוּ יָֽרְד֥וּ בִמְצֹולֹ֖ת כְּמֹו־אָֽבֶן׃
⸨lang:English⸩⁶ ⸨/lang⸩⸨fix:יְמִֽינְךָ֣⸩יְמֽינְךָ֣⸨/fix⸩ יְהֹוָ֔ה נֶאְדָּרִ֖י בַּכֹּ֑חַ יְמִֽינְךָ֥ יְהֹוָ֖ה תִּרְעַ֥ץ אֹויֵֽב׃
⸨lang:English⸩⁷ ⸨/lang⸩וּבְרֹ֥ב גְּאֹֽונְךָ֖ תַּֽהֲרֹ֣ס קָמֶ֑יךָ תְּשַׁלַּח֙ חֲרֹ֣נְךָ֔ יֹֽאכְלֵ֖מֹו כַּקַּֽשׁ׃
⸨lang:English⸩⁸ ⸨/lang⸩וּבְר֤וּחַ אַפֶּ֙יךָ֙ נֶ֣עֶרְמוּ־מַ֔יִם נִצְּב֥וּ כְמֹו־נֵ֖ד נֹֽזְלִ֑ים קָֽפְא֥וּ תְהֹמֹ֖ת בְּלֶב־יָֽם׃
⸨lang:English⸩⁹ ⸨/lang⸩אָמַ֥ר אֹויֵ֛ב אֶרְדֹּ֥ף אַשִּׂ֖יג אֲחַלֵּ֣ק שָׁלָ֑ל תִּמְלָאֵ֣מֹו נַפְשִׁ֔י אָרִ֣יק חַרְבִּ֔י תֹּֽורִישֵׁ֖מֹו יָדִֽי׃
⸨lang:English⸩¹⁰ ⸨/lang⸩נָשַׁ֥פְתָּ בְרֽוּחֲךָ֖ כִּסָּ֣מֹו יָ֑ם צָֽלֲלוּ֙ כַּֽעֹופֶ֔רֶת בְּמַ֖יִם אַדִּירִֽים׃
⸨lang:English⸩¹¹ ⸨/lang⸩מִֽי־כָמֹ֤כָה בָֽאֵלִם֙ יְהֹוָ֔ה מִ֥י כָּמֹ֖כָה נֶאְדָּ֣ר בַּקֹּ֑דֶשׁ נֹורָ֥א תְהִלֹּ֖ת עֹֽשֵׂה־פֶֽלֶא׃
⸨lang:English⸩¹² ⸨/lang⸩נָטִ֙יתָ֙ יְמִ֣ינְךָ֔ תִּבְלָעֵ֖מֹו אָֽרֶץ׃
⸨lang:English⸩¹³ ⸨/lang⸩נָחִ֥יתָ בְחַסְדְּךָ֖ עַם־ז֣וּ גָּאָ֑לְתָּ נֵהַ֥לְתָּ בְעָזְּךָ֖ אֶל־נְוֵ֥ה קָדְשֶֽׁךָ׃
⸨lang:English⸩¹⁴ ⸨/lang⸩שָֽׁמְע֥וּ עַמִּ֖ים יִרְגָּז֑וּן חִ֣יל אָחַ֔ז ⸨fix:יֹֽשְׁבֵ֖י⸩יֽשְׁבֵ֖י⸨/fix⸩ פְּלָֽשֶׁת׃
⸨lang:English⸩¹⁵ ⸨/lang⸩אָ֤ז נִבְהֲלוּ֙ אַלּוּפֵ֣י אֱדֹ֔ום אֵילֵ֣י מֹואָ֔ב יֹֽאחֲזֵ֖מֹו רָ֑עַד נָמֹ֕גוּ כֹּ֖ל ⸨fix:יֹֽשְׁבֵ֥י⸩יֽשְׁבֵ֥י⸨/fix⸩ כְנָֽעַן׃
⸨lang:English⸩¹⁶ ⸨/lang⸩תִּפֹּ֨ל עֲלֵיהֶ֤ם אֵימָ֙תָה֙ וָפַ֔חַד בִּגְדֹ֥ל זְרֹֽועֲךָ֖ יִדְּמ֣וּ כָּאָ֑בֶן עַד־יַֽעֲבֹ֤ר עַמְּךָ֙ יְהֹוָ֔ה עַד־יַֽעֲבֹ֖ר עַם־ז֥וּ קָנִֽיתָ׃
⸨lang:English⸩¹⁷ ⸨/lang⸩תְּבִאֵ֗מֹו וְתִטָּעֵ֙מֹו֙ בְּהַ֣ר נַֽחֲלָֽתְךָ֔ מָכֹ֧ון לְשִׁבְתְּךָ֛ פָּעַ֖לְתָּ יְהֹוָ֑ה מִקְּדָ֕שׁ אֲדֹנָ֖י כֹּֽונְנ֥וּ יָדֶֽיךָ׃
⸨lang:English⸩¹⁸ ⸨/lang⸩יְהֹוָ֥ה ׀ יִמְלֹ֖ךְ לְעֹלָ֥ם וָעֶֽד׃
⸨lang:English⸩¹⁹ ⸨/lang⸩כִּ֣י בָא֩ ס֨וּס פַּרְעֹ֜ה בְּרִכְבֹּ֤ו וּבְפָֽרָשָׁיו֙ בַּיָּ֔ם וַיָּ֧שֶׁב יְהֹוָ֛ה עֲלֵהֶ֖ם אֶת־מֵ֣י הַיָּ֑ם וּבְנֵ֧י יִשְׂרָאֵ֛ל הָֽלְכ֥וּ בַיַּבָּשָׁ֖ה בְּתֹ֥וךְ הַיָּֽם׃

פ

⸨lang:English⸩²⁰ ⸨/lang⸩וַתִּקַּח֩ מִרְיָ֨ם הַנְּבִיאָ֜ה אֲחֹ֧ות אַֽהֲרֹ֛ן אֶת־הַתֹּ֖ף בְּיָדָ֑הּ וַתֵּצֶ֤אןָ כָל־הַנָּשִׁים֙ אַֽחֲרֶ֔יהָ בְּתֻפִּ֖ים וּבִמְחֹלֹֽת׃
⸨lang:English⸩²¹ ⸨/lang⸩וַתַּ֥עַן לָהֶ֖ם מִרְיָ֑ם שִׁ֤ירוּ לַֽיהֹוָה֙ כִּֽי־גָאֹ֣ה גָאָ֔ה ס֥וּס וְרֹֽכְבֹ֖ו רָמָ֥ה בַיָּֽם׃

ס

⸨lang:English⸩²² ⸨/lang⸩וַיַּסַּ֨ע ⸨fix:מֹשֶׁ֤ה⸩משֶׁ֤ה⸨/fix⸩ אֶת־יִשְׂרָאֵל֙ מִיַּם־ס֔וּף וַיֵּצְא֖וּ אֶל־מִדְבַּר־שׁ֑וּר וַיֵּֽלְכ֧וּ ⸨fix:שְׁלֹֽשֶׁת⸩שְׁלֽשֶׁת⸨/fix⸩־יָמִ֛ים בַּמִּדְבָּ֖ר וְלֹא־מָ֥צְאוּ מָֽיִם׃
⸨lang:English⸩²³ ⸨/lang⸩וַיָּבֹ֣אוּ מָרָ֔תָה וְלֹ֣א יָֽכְל֗וּ לִשְׁתֹּ֥ת מַ֙יִם֙ מִמָּרָ֔ה כִּ֥י מָרִ֖ים הֵ֑ם עַל־כֵּ֥ן קָרָֽא־שְׁמָ֖הּ מָרָֽה׃
⸨lang:English⸩²⁴ ⸨/lang⸩וַיִּלֹּ֧נוּ הָעָ֛ם עַל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹ֖ר מַה־נִּשְׁתֶּֽה׃
⸨lang:English⸩²⁵ ⸨/lang⸩וַיִּצְעַ֣ק אֶל־יְהֹוָ֗ה וַיֹּורֵ֤הוּ יְהֹוָה֙ עֵ֔ץ וַיַּשְׁלֵךְ֙ אֶל־הַמַּ֔יִם וַיִּמְתְּק֖וּ הַמָּ֑יִם שָׁ֣ם שָׂ֥ם לֹ֛ו חֹ֥ק וּמִשְׁפָּ֖ט וְשָׁ֥ם נִסָּֽהוּ׃
⸨lang:English⸩²⁶ ⸨/lang⸩וַיֹּאמֶר֩ אִם־שָׁמֹ֨ועַ תִּשְׁמַ֜ע לְקֹ֣ול ׀ יְהֹוָ֣ה אֱלֹהֶ֗יךָ וְהַיָּשָׁ֤ר בְּעֵינָיו֙ תַּֽעֲשֶׂ֔ה וְהַֽאֲזַנְתָּ֙ לְמִצְוֹתָ֔יו וְשָֽׁמַרְתָּ֖ כָּל־חֻקָּ֑יו כָּל־הַמַּֽחֲלָ֞ה אֲשֶׁר־שַׂ֤מְתִּי בְמִצְרַ֙יִם֙ לֹֽא־אָשִׂ֣ים עָלֶ֔יךָ כִּ֛י אֲנִ֥י יְהֹוָ֖ה רֹֽפְאֶֽךָ׃

ס

⸨lang:English⸩²⁷ ⸨/lang⸩וַיָּבֹ֣אוּ אֵילִ֔מָה וְשָׁ֗ם שְׁתֵּ֥ים עֶשְׂרֵ֛ה עֵינֹ֥ת מַ֖יִם וְשִׁבְעִ֣ים תְּמָרִ֑ים וַיַּֽחֲנוּ⸨fix:־⸩־־⸨/fix⸩שָׁ֖ם עַל־הַמָּֽיִם׃