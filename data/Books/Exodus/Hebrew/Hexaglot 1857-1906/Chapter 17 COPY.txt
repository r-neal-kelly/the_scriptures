⸨cen⸩פרשה יז׃

¹ וַ֠יִּסְעוּ כָּל־עֲדַ֨ת בְּנֵֽי־יִשְׂרָאֵ֧ל מִמִּדְבַּר־סִ֛ין לְמַסְעֵיהֶ֖ם עַל־פִּ֣י יְהֹוָ֑ה וַיַּֽחֲנוּ֙ בִּרְפִידִ֔ים וְאֵ֥ין מַ֖יִם לִשְׁתֹּ֥ת הָעָֽם׃
² וַיָּ֤רֶב הָעָם֙ עִם־⸨err:מֹשֶׁה⸩משֶׁה⸨/err⸩ וַיֹּ֣אמְר֔וּ תְּנוּ־לָ֥נוּ מַ֖יִם וְנִשְׁתֶּ֑ה וַיֹּ֤אמֶר לָהֶם֙ ⸨err:מֹשֶׁ֔ה⸩משֶׁ֔ה⸨/err⸩ מַה־תְּרִיבוּן֙ עִמָּדִ֔י מַה־תְּנַסּ֖וּן אֶת־יְהֹוָֽה׃
³ וַיִּצְמָ֨א שָׁ֤ם הָעָם֙ לַמַּ֔יִם וַיָּ֥לֶן הָעָ֖ם עַל־⸨err:מֹשֶׁ֑ה⸩משֶׁ֑ה⸨/err⸩ וַיֹּ֗אמֶר לָ֤מָּה זֶּה֙ הֶֽעֱלִיתָ֣נוּ מִמִּצְרַ֔יִם לְהָמִ֥ית אֹתִ֛י וְאֶת־בָּנַ֥י וְאֶת־מִקְנַ֖י בַּצָּמָֽא׃
⁴ וַיִּצְעַ֤ק ⸨err:מֹשֶׁה֙⸩משֶׁה֙⸨/err⸩ אֶל־יְהֹוָ֣ה לֵאמֹ֔ר מָ֥ה אֶֽעֱשֶׂ֖ה לָעָ֣ם הַזֶּ֑ה עֹ֥וד מְעַ֖ט וּסְקָלֻֽנִי׃
⁵ וַיֹּ֨אמֶר יְהֹוָ֜ה אֶל־⸨err:מֹשֶׁ֗ה⸩משֶׁ֗ה⸨/err⸩ עֲבֹר֙ לִפְנֵ֣י הָעָ֔ם וְקַ֥ח אִתְּךָ֖ מִזִּקְנֵ֣י יִשְׂרָאֵ֑ל וּמַטְּךָ֗ אֲשֶׁ֨ר הִכִּ֤יתָ בֹּו֙ אֶת־הַיְאֹ֔ר קַ֥ח בְּיָֽדְךָ֖ וְהָלָֽכְתָּ׃
⁶ הִֽנְנִ֣י עֹמֵד֩ לְפָנֶיךָ֙ שָׁ֣ם ׀ עַל־הַצּוּר֮ בְּחֹרֵב֒ וְהִכִּ֣יתָ בַצּ֗וּר וְיָֽצְא֥וּ מִמֶּ֛נּוּ מַ֖יִם וְשָׁתָ֣ה הָעָ֑ם וַיַּ֤עַשׂ כֵּן֙ ⸨err:מֹשֶׁ֔ה⸩משֶׁ֔ה⸨/err⸩ לְעֵינֵ֖י זִקְנֵ֥י יִשְׂרָאֵֽל׃
⁷ וַיִּקְרָא֙ שֵׁ֣ם הַמָּקֹ֔ום מַסָּ֖ה וּמְרִיבָ֑ה עַל־רִ֣יב ׀ בְּנֵ֣י יִשְׂרָאֵ֗ל וְעַ֨ל נַסֹּתָ֤ם אֶת־יְהֹוָה֙ לֵאמֹ֔ר הֲיֵ֧שׁ יְהֹוָ֛ה בְּקִרְבֵּ֖נוּ אִם־אָֽיִן׃
פ
⁸ וַיָּבֹ֖א עֲמָלֵ֑ק וַיִּלָּ֥חֶם עִם־יִשְׂרָאֵ֖ל בִּרְפִידִֽם׃
⁹ וַיֹּ֨אמֶר ⸨err:מֹשֶׁ֤ה⸩משֶׁ֤ה⸨/err⸩ אֶל־יְהֹושֻׁ֙עַ֙ בְּחַר־לָ֣נוּ אֲנָשִׁ֔ים וְצֵ֖א הִלָּחֵ֣ם בַּֽעֲמָלֵ֑ק מָחָ֗ר אָֽנֹכִ֤י נִצָּב֙ עַל־רֹ֣אשׁ הַגִּבְעָ֔ה וּמַטֵּ֥ה הָֽאֱלֹהִ֖ים בְּיָדִֽי׃
¹⁰ וַיַּ֣עַשׂ יְהֹושֻׁ֗עַ כַּֽאֲשֶׁ֤ר אָֽמַר־לֹו֙ ⸨err:מֹשֶׁ֔ה⸩משֶׁ֔ה⸨/err⸩ לְהִלָּחֵ֖ם בַּֽעֲמָלֵ֑ק ⸨err:וּמֹשֶׁה֙⸩וּמשֶׁה֙⸨/err⸩ אַֽהֲרֹ֣ן וְח֔וּר עָל֖וּ רֹ֥אשׁ הַגִּבְעָֽה׃
¹¹ וְהָיָ֗ה כַּֽאֲשֶׁ֨ר יָרִ֥ים ⸨err:מֹשֶׁ֛ה⸩משֶׁ֛ה⸨/err⸩ יָדֹ֖ו וְגָבַ֣ר יִשְׂרָאֵ֑ל וְכַֽאֲשֶׁ֥ר יָנִ֛יחַ יָדֹ֖ו וְגָבַ֥ר עֲמָלֵֽק׃
¹² וִידֵ֤י ⸨err:מֹשֶׁה֙⸩משֶׁה֙⸨/err⸩ כְּבֵדִ֔ים וַיִּקְחוּ־אֶ֛בֶן וַיָּשִׂ֥ימוּ תַחְתָּ֖יו וַיֵּ֣שֶׁב עָלֶ֑יהָ וְאַֽהֲרֹ֨ן וְח֜וּר תָּֽמְכ֣וּ בְיָדָ֗יו מִזֶּ֤ה אֶחָד֙ וּמִזֶּ֣ה אֶחָ֔ד וַיְהִ֥י יָדָ֛יו אֱמוּנָ֖ה עַד־בֹּ֥א הַשָּֽׁמֶשׁ׃
¹³ ⸨err:וַיַּֽחֲלֹ֧שׁ⸩וַיַּֽחֲל֧שׁ⸨/err⸩ יְהֹושֻׁ֛עַ אֶת־עֲמָלֵ֥ק וְאֶת־עַמֹּ֖ו לְפִי־חָֽרֶב׃
פ
¹⁴ וַיֹּ֨אמֶר יְהֹוָ֜ה אֶל־⸨err:מֹשֶׁ֗ה⸩משֶׁ֗ה⸨/err⸩ כְּתֹ֨ב זֹ֤את זִכָּרֹון֙ בַּסֵּ֔פֶר וְשִׂ֖ים בְּאָזְנֵ֣י יְהֹושֻׁ֑עַ כִּֽי־מָחֹ֤ה אֶמְחֶה֙ אֶת־זֵ֣כֶר עֲמָלֵ֔ק מִתַּ֖חַת הַשָּׁמָֽיִם׃
¹⁵ וַיִּ֥בֶן ⸨err:מֹשֶׁ֖ה⸩משֶׁ֖ה⸨/err⸩ מִזְבֵּ֑חַ וַיִּקְרָ֥א שְׁמֹ֖ו יְהֹוָ֥ה ׀ נִסִּֽי׃
¹⁶ וַיֹּ֗אמֶר כִּי־יָד֙ עַל־כֵּ֣ס יָ֔הּ מִלְחָמָ֥ה לַֽיהֹוָ֖ה בַּֽעֲמָלֵ֑ק מִדֹּ֖ר דֹּֽר׃

⸨cen⸩פ פ פ יז