⸨cen⸩CAPUT X⸼

⸨lang:English⸩1 ⸨/lang⸩⸨sc⸩In⸨/sc⸩ tempore illo dixit Dominus ad me. Dola tibi duas tabulas lapideas, sicut priores fuerunt, et ascende ad me in montem: faciesque arcam ligneam,
⸨lang:English⸩2 ⸨/lang⸩Et scribam in tabulis verba quæ fuerunt in his quas ante confregisti, ponesque eas in arca.
⸨lang:English⸩3 ⸨/lang⸩Feci igitur arcam de lignis setim. Cumque dolassem duas tabulas lapideas instar priorum, ascendi in montem, habens eas in manibus.
⸨lang:English⸩4 ⸨/lang⸩Scripsitque in tabulis, juxta id quod prius scripserat, verba decem, quæ locutus est Dominus ad vos in monte de medio ignis, quando populus congregatus est: et dedit eas mihi.
⸨lang:English⸩5 ⸨/lang⸩Reversusque de monte, descendi, et posui tabulas in arcam, quam feceram, quæ hucusque ibi sunt, sicut mihi præcepit Dominus.
⸨lang:English⸩6 ⸨/lang⸩Filii autem Israel moverunt castra ex Beroth filiorum Jacan in Mosera, ubi Aaron mortuus ac sepultus est, pro quo, sacerdotio functus est Eleazar filius ejus.
⸨lang:English⸩7 ⸨/lang⸩Inde venerunt in Gadgad: de quo loco profecti, castrametati sunt in Jetebatha, in terra aquarum atque torrentium.
⸨lang:English⸩8 ⸨/lang⸩Eo tempore separavit tribum Levi, ut portaret arcam fœderis Domini, et staret coram eo in ministerio, ac benediceret in nomine illius usque in præsentem diem.
⸨lang:English⸩9 ⸨/lang⸩Quam ob rem non habuit Levi partem, neque possessionem cum fratribus suis: quia ipse Dominus possessio ejus est, sicut promisit ei Dominus Deus tuus.
⸨lang:English⸩10 ⸨/lang⸩Ego autem steti in monte, sicut prius, quadraginta diebus ac noctibus: exaudivitque me Dominus etiam hac vice, et te perdere noluit.
⸨lang:English⸩11 ⸨/lang⸩Dixitque mihi: Vade, et præcede populum, ut ingrediatur, et possideat terram, quam juravi patribus eorum ut traderem eis.
⸨lang:English⸩12 ⸨/lang⸩Et nunc Israel, quid Dominus Deus tuus petit a te, nisi ut timeas Dominum Deum tuum, et ambules in viis ejus, et diligas eum, ac servias Domino Deo tuo in toto corde tuo, et in tota anima tua:
⸨lang:English⸩13 ⸨/lang⸩Custodiasque mandata Domini, et ceremonias ejus, quas ego hodie præcipio tibi, ut bene sit tibi?
⸨lang:English⸩14 ⸨/lang⸩En Domini Dei tui cælum est, et cælum cæli, terra, et omnia quæ in ea sunt:
⸨lang:English⸩15 ⸨/lang⸩Et tamen patribus tuis conglutinatus est Dominus, et amavit eos, elegitque semen eorum post eos, id est, vos, de cunctis gentibus, sicut hodie comprobatur.
⸨lang:English⸩16 ⸨/lang⸩Circumcidite igitur præputium cordis vestri, et cervicem vestram ne induretis amplius:
⸨lang:English⸩17 ⸨/lang⸩Quia Dominus Deus vester, ipse est Deus deorum, et Dominus dominantium, Deus magnus et potens, et terribilis, qui personam non accipit, nec munera.
⸨lang:English⸩18 ⸨/lang⸩Facit judicium pupillo et viduæ, amat peregrinum, et dat ei victum atque vestitum;
⸨lang:English⸩19 ⸨/lang⸩Et vos ergo amate peregrinos, quia et ipsi fuistis advenæ in terra Ægypti.
⸨lang:English⸩20 ⸨/lang⸩Dominum Deum tuum timebis, et ei soli servies: ipsi adhærebis, jurabisque in nomine illius.
⸨lang:English⸩21 ⸨/lang⸩Ipse est laus tua, et Deus tuus, qui fecit tibi hæc magnalia et terribilia, quæ viderunt oculi tui.
⸨lang:English⸩22 ⸨/lang⸩In septuaginta animabus descenderunt patres tui in Ægyptum: et ecce nunc multiplicavit te Dominus Deus tuus sicut astra cæli.