⸨cen⸩CAPUT IX⸼

⸨lang:English⸩1 ⸨/lang⸩⸨sc⸩Audi⸨/sc⸩, Israel: Tu transgredieris hodie Jordanem, ut possideas nationes maximas et fortiores te, civitates ingentes, et ad cælum usque muratas,
⸨lang:English⸩2 ⸨/lang⸩Populum magnum atque sublimem, filios Enacim, quos ipse vidisti et audisti, quibus nullus potest ex adverso resistere.
⸨lang:English⸩3 ⸨/lang⸩Scies ergo hodie quod Dominus Deus tuus ipse transibit ante te, ignis devorans atque consumens, qui conterat eos et deleat atque disperdat ante faciem tuam velociter, sicut locutus est tibi.
⸨lang:English⸩4 ⸨/lang⸩Ne dicas in corde tuo, cum deleverit eos Dominus Deus tuus in conspectu tuo: Propter justitiam meam introduxit me Dominus ut terram hanc possiderem, cum propter impietates suas istæ deletæ sint nationes.
⸨lang:English⸩5 ⸨/lang⸩Neque enim propter justitias tuas, et æquitatem cordis tui, ingredieris ut possideas terras earum: sed quia illæ egerunt impie, introeunte te deletæ sunt: et ut compleret verbum suum Dominus, quod sub juramento pollicitus est patribus tuis, Abraham, Isaac, et Jacob.
⸨lang:English⸩6 ⸨/lang⸩Scito ergo quod non propter justitias tuas Dominus Deus tuus dederit tibi terram hanc optimam in possessionem, cum durissimæ cervicis sis populus.
⸨lang:English⸩7 ⸨/lang⸩Memento, et ne obliviscaris, quomodo ad iracundiam provocaveris Dominum Deum tuum in solitudine. Ex eo die, quo egressus es ex Ægypto usque ad locum istum, semper adversum Dominum contendisti.
⸨lang:English⸩8 ⸨/lang⸩Nam et in Horeb provocasti eum, et iratus delere te voluit,
⸨lang:English⸩9 ⸨/lang⸩Quando ascendi in montem, ut acciperem tabulas lapideas, tabulas pacti quod pepigit vobiscum Dominus: et perseveravi in monte quadraginta diebus ac noctibus, panem non comedens, et aquam non bibens.
⸨lang:English⸩10 ⸨/lang⸩Deditque mihi Dominus duas tabulas lapideas scriptas digito Dei, et continentes omnia verba quæ vobis locutus est in monte de medio ignis, quando concio populi congregata est.
⸨lang:English⸩11 ⸨/lang⸩Cumque transissent quadraginta dies, et totidem noctes, dedit mihi Dominus duas tabulas lapideas, tabulas fœderis,
⸨lang:English⸩12 ⸨/lang⸩Dixitque mihi: Surge, et descende hinc cito: quia populus tuus, quem eduxisti de Ægypto, deseruerunt velociter viam quam demonstrasti eis, feceruntque sibi conflatile.
⸨lang:English⸩13 ⸨/lang⸩Rursumque ait Dominus ad me: Cerno quod populus iste duræ cervicis sit:
⸨lang:English⸩14 ⸨/lang⸩Dimitte me ut conteram eum, et deleam nomen ejus de sub cælo, et constituam te super gentem, quæ hac major et fortior sit.
⸨lang:English⸩15 ⸨/lang⸩Cumque de monte ardente descenderem, et duas tabulas fœderis utraque tenerem manu,
⸨lang:English⸩16 ⸨/lang⸩Vidissemque vos peccasse Domino Deo vestro, et fecisse vobis vitulum conflatilem, ac deseruisse velociter viam ejus, quam vobis ostenderat:
⸨lang:English⸩17 ⸨/lang⸩Projeci tabulas de manibus meis, confregique eas in conspectu vestro.
⸨lang:English⸩18 ⸨/lang⸩Et procidi ante Dominum sicut prius, quadraginta diebus et noctibus panem non comedens, et aquam non bibens propter omnia peccata vestra quæ gesistis contra Dominum, et eum ad iracundiam provocastis:
⸨lang:English⸩19 ⸨/lang⸩Timui enim indignationem et iram illius, qua adversum vos concitatus, delere vos voluit. Et exaudivit me Dominus etiam hac vice.
⸨lang:English⸩20 ⸨/lang⸩Adversum Aaron quoque vehementer iratus, voluit eum conterere, et pro illo similiter deprecatus sum.
⸨lang:English⸩21 ⸨/lang⸩Peccatum autem vestrum quod feceratis, id est, vitulum, arripiens, igne combussi, et in frusta comminuens, omninoque in pulverem redigens, projeci in torrentem, qui de monte descendit.
⸨lang:English⸩22 ⸨/lang⸩In incendio quoque et in tentatione, et in Sepulchris concupiscentiæ provocastis Dominum:
⸨lang:English⸩23 ⸨/lang⸩Et quando misit vos de Cadesbarne, dicens: Ascendite, et possidete terram, quam dedi vobis, et contempsistis imperium Domini Dei vestri, et non credidistis ei, neque vocem ejus audire voluistis:
⸨lang:English⸩24 ⸨/lang⸩Sed semper fuistis rebelles a die qua nosse vos cœpi.
⸨lang:English⸩25 ⸨/lang⸩Et jacui coram Domino quadraginta diebus ac noctibus, quibus eum suppliciter deprecabar, ne deleret vos ut fuerat comminatus:
⸨lang:English⸩26 ⸨/lang⸩Et orans dixi: Domine Deus, ne disperdas populum tuum et hereditatem tuam, quam redemisti in magnitudine tua, quos eduxisti de Ægypto in manu forti.
⸨lang:English⸩27 ⸨/lang⸩Recordare servorum tuorum Abraham, Isaac, et Jacob: ne aspicias duritiam populi hujus, et impietatem atque peccatum:
⸨lang:English⸩28 ⸨/lang⸩Ne forte dicant habitatores terræ, de qua eduxisti nos: Non poterat Dominus introducere eos in terram, quam pollicitus est eis, et oderat illos: idcirco eduxit, ut interficeret eos in solitudine;
⸨lang:English⸩29 ⸨/lang⸩Qui sunt populus tuus et hereditas tua, quos eduxisti in fortitudine tua magna, et in brachio tuo extento.