⸨cen⸩CAPUT XXIII⸼

⸨lang:English⸩1⸨/lang⸩ ⸨sc⸩Non⸨/sc⸩ intrabit eunuchus, attritis vel amputatis testiculis et abscisso veretro, ecclesiam Domini.
⸨lang:English⸩2⸨/lang⸩ Non ingredietur mamzer, hoc est, de scorto natus, in ecclesiam Domini, usque ad decimam generationem.
⸨lang:English⸩3⸨/lang⸩ Ammonites et Moabites etiam post decimam generationem non intrabunt ecclesiam Domini, in æternum:
⸨lang:English⸩4⸨/lang⸩ Quia noluerunt vobis occurrere cum pane et aqua in via quando egressi estis de Ægypto: et quia conduxerunt contra te Balaam filium Beor de Mesopotamia Syriæ, ut malediceret tibi:
⸨lang:English⸩5⸨/lang⸩ Et noluit Dominus Deus tuus audire Balaam, vertitque maledictionem ejus in benedictionem tuam, eo quod diligeret te.
⸨lang:English⸩6⸨/lang⸩ Non facies cum eis pacem, nec quæras eis bona cunctis diebus vitæ tuæ in sempiternum.
⸨lang:English⸩7⸨/lang⸩ Non abominaberis Idumæum, quia frater tuus est: nec Ægyptium, quia advena fuisti in terra ejus.
⸨lang:English⸩8⸨/lang⸩ Qui nati fuerint ex eis, tertia generatione intrabunt in ecclesiam Domini.
⸨lang:English⸩9⸨/lang⸩ Quando egressus fueris adversus hostes tuos in pugnam, custodies te ab omni re mala.
⸨lang:English⸩10⸨/lang⸩ Si fuerit inter vos homo, qui nocturno pollutus sit somnio, egredietur extra castra,
⸨lang:English⸩11⸨/lang⸩ Et non revertetur, priusquam ad vesperam lavetur aqua: et post solis occasum regredietur in castra.
⸨lang:English⸩12⸨/lang⸩ Habebis locum extra castra, ad quem egrediaris ad requisita naturæ,
⸨lang:English⸩13⸨/lang⸩ Gerens paxillum in balteo; cumque sederis, fodies per circuitum, et egesta humo operies
⸨lang:English⸩14⸨/lang⸩ Quo relevatus es (Dominus enim Deus tuus ambulat in medio castrorum, ut eruat te, et tradat tibi inimicos tuos) et sint castra tua sancta; et nihil in eis appareat fœditatis, ne derelinquat te.
⸨lang:English⸩15⸨/lang⸩ Non trades servum domino suo, qui ad te confugerit;
⸨lang:English⸩16⸨/lang⸩ Habitabit tecum in loco, qui ei placuerit, et in una urbium tuarum requiescet: ne contristes eum.
⸨lang:English⸩17⸨/lang⸩ Non erit meretrix de filiabus Israel, nec scortator de filiis Israel.
⸨lang:English⸩18⸨/lang⸩ Non offeres mercedem prostibuli, nec pretium canis, in domo Domini Dei tui, quidquid illud est quod voveris: quia abominatio est utrumque apud Dominum Deum tuum.
⸨lang:English⸩19⸨/lang⸩ Non fœnerabis fratri tuo ad usuram pecuniam, nec fruges, nec quamlibet aliam rem:
⸨lang:English⸩20⸨/lang⸩ Sed alieno. Fratri autem tuo absque usura, id quo indiget, commodabis: ut benedicat tibi Dominus Deus tuus in omni opere tuo in terra, ad quam ingredieris possidendam.
⸨lang:English⸩21⸨/lang⸩ Cum votum voveris Domino Deo tuo, non tardabis reddere: quia requiret illud Dominus Deus tuus; et si moratus fueris, reputabitur tibi in peccatum.
⸨lang:English⸩22⸨/lang⸩ Si nolueris polliceri, absque peccato eris.
⸨lang:English⸩23⸨/lang⸩ Quod autem semel egressum est de labiis tuis, observabis, et facies sicut promisisti Domino Deo tuo, et propria voluntate et ore tuo locutus es.
⸨lang:English⸩24⸨/lang⸩ Ingressus vineam proximi tui, comede uvas quantum tibi placuerit: foras autem ne efferas tecum.
⸨lang:English⸩25⸨/lang⸩ Si intraveris in segetem amici tui, franges spicas, et manu conteres: falce autem non metes.