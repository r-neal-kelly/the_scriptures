⸨cen⸩CAPUT XXIV⸼

⸨lang:English⸩1⸨/lang⸩ ⸨sc⸩Si⸨/sc⸩ acceperit homo uxorem, et habuerit eam, et non invenerit gratiam ante oculos ejus propter aliquam fœditatem: scribet libellum repudii, et dabit in manu illius, et dimittet eam de domo sua.
⸨lang:English⸩2⸨/lang⸩ Cumque egressa alterum maritum duxerit,
⸨lang:English⸩3⸨/lang⸩ Et ille quoque oderit eam, dederitque ei libellum repudii, et dimiserit de domo sua, vel certe mortuus fuerit:
⸨lang:English⸩4⸨/lang⸩ Non poterit prior maritus recipere eam in uxorem: quia polluta est, et abominabilis facta est coram Domino: ne peccare facias terram tuam, quam Dominus Deus tuus tradiderit tibi possidendam.
⸨lang:English⸩5⸨/lang⸩ Cum acceperit homo nuper uxorem, non procedet ad bellum, nec ei quippiam necessitatis injungetur publicæ, sed vacabit absque culpa domi suæ, ut uno anno lætetur cum uxore sua.
⸨lang:English⸩6⸨/lang⸩ Non accipies loco pignoris inferiorem, et superiorem molam: quia animam suam opposuit tibi.
⸨lang:English⸩7⸨/lang⸩ Si deprehensus fuerit homo sollicitans fratrem suum de filiis Israel, et vendito eo acceperit pretium, interficietur, et auferes malum de medio tui.
⸨lang:English⸩8⸨/lang⸩ Observa diligenter ne incurras plagam lepræ, sed facies quæcumque docuerint te sacerdotes Levitici generis, juxta id quod præcepi eis, et imple solicite.
⸨lang:English⸩9⸨/lang⸩ Mementote quæ fecerit Dominus Deus vester Mariæ in via cum egrederemini de Ægypto.
⸨lang:English⸩10⸨/lang⸩ Cum repetes a proximo tuo rem aliquam, quam debet tibi, non ingredieris domum ejus ut pignus auferas:
⸨lang:English⸩11⸨/lang⸩ Sed stabis foris, et ille tibi proferet quod habuerit;
⸨lang:English⸩12⸨/lang⸩ Sin autem pauper est, non pernoctabit apud te pignus,
⸨lang:English⸩13⸨/lang⸩ Sed statim reddes ei ante solis occasum: ut dormiens in vestimento suo, benedicat tibi, et habeas justitiam coram Domino Deo tuo.
⸨lang:English⸩14⸨/lang⸩ Non negabis mercedem indigentis, et pauperis fratris tui, sive advenæ, qui tecum moratur in terra, et intra portas tuas est:
⸨lang:English⸩15⸨/lang⸩ Sed eadem die reddes ei pretium laboris sui ante solis occasum, quia pauper est, et ex eo sustentat animam suam: ne clamet contra te ad Dominum, et reputetur tibi in peccatum.
⸨lang:English⸩16⸨/lang⸩ Non occidentur patres pro filiis, nec filii pro patribus, sed unusquisque pro peccato suo morietur.
⸨lang:English⸩17⸨/lang⸩ Non pervertes judicium advenæ et pupilli, nec auferes pignoris loco viduæ vestimentum.
⸨lang:English⸩18⸨/lang⸩ Memento quod servieris in Ægypto, et eruerit te Dominus Deus tuus inde. Idcirco præcipio tibi ut facias hanc rem.
⸨lang:English⸩19⸨/lang⸩ Quando messueris segetem in agro tuo, et oblitus manipulum reliqueris, non reverteris ut tollas illum: sed advenam, et pupillum, et viduam auferre patieris, ut benedicat tibi Dominus Deus tuus in omni opere manuum tuarum.
⸨lang:English⸩20⸨/lang⸩ Si fruges collegeris olivarum, quidquid remanserit in arboribus, non reverteris ut colligas: sed relinques advenæ, pupillo, ac viduæ.
⸨lang:English⸩21⸨/lang⸩ Si vindemiaveris vineam tuam, non colliges remanentes racemos, sed cedent in usus advenæ, pupilli, ac viduæ.
⸨lang:English⸩22⸨/lang⸩ Memento quod et tu servieris in Ægypto, et idcirco præcipio tibi ut facias hanc rem.