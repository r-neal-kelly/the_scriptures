⸨cen⸩CAPUT XIV⸼

⸨lang:English⸩1 ⸨/lang⸩⸨sc⸩Filii⸨/sc⸩ estote Domini Dei vestri: non vos incidetis, nec facietis calvitium super mortuo;
⸨lang:English⸩2 ⸨/lang⸩Quoniam populus sanctus es Domino Deo tuo: et te elegit ut sis ei in populum peculiarem, de cunctis gentibus quæ sunt super terram.
⸨lang:English⸩3 ⸨/lang⸩Ne comedatis quæ immunda sunt.
⸨lang:English⸩4 ⸨/lang⸩Hoc est animal quod comedere debetis Bovem, et ovem, et capram,
⸨lang:English⸩5 ⸨/lang⸩Cervum et capream, bubalum, tragelaphum, pygargum, orygem, camelopardalum.
⸨lang:English⸩6 ⸨/lang⸩Omne animal, quod in duas partes findit ungulam, et ruminat, comedetis.
⸨lang:English⸩7 ⸨/lang⸩De his autem quæ ruminant, et ungulam non findunt, comedere non debetis, ut camelum, leporem, chœrogrillum: hæc quia ruminant, et non dividunt ungulam, immunda erunt vobis.
⸨lang:English⸩8 ⸨/lang⸩Sus quoque, quoniam dividit ungulam et non ruminat, immunda erit; carnibus eorum non vescemini, et cadavera non tangetis.
⸨lang:English⸩9 ⸨/lang⸩Hæc comedetis ex omnibus quæ morantur in aquis: Quæ habent pinnulas et squamas, comedite:
⸨lang:English⸩10 ⸨/lang⸩Quæ absque pinnulis et squamis sunt, ne comedatis, quia immunda sunt.
⸨lang:English⸩11 ⸨/lang⸩Omnes aves mundas comedite.
⸨lang:English⸩12 ⸨/lang⸩Immundas ne comedatis: aquilam scilicet, et gryphem, et haliæetum,
⸨lang:English⸩13 ⸨/lang⸩Ixion, et vulturem ac milvum juxta genus suum:
⸨lang:English⸩14 ⸨/lang⸩Et omne corvini generis,
⸨lang:English⸩15 ⸨/lang⸩Et struthionem, ac noctuam, et larum, atque accipitrem juxta genus suum:
⸨lang:English⸩16 ⸨/lang⸩Herodium ac cygnum, et ibin,
⸨lang:English⸩17 ⸨/lang⸩Ac mergulum, porphyrionem, et nycticoracem,
⸨lang:English⸩18 ⸨/lang⸩Onocrotalum, et charadrium, singula in genere suo: upupam quoque et vespertilionem.
⸨lang:English⸩19 ⸨/lang⸩Et omne quod reptat et pennulas habet, immundum erit, et non comedetur.
⸨lang:English⸩20 ⸨/lang⸩Omne quod mundum est, comedite.
⸨lang:English⸩21 ⸨/lang⸩Quidquid autem morticinum est, ne vescamini ex eo. Peregrino, qui intra portas tuas est, da ut comedat, aut vende ei: quia tu populus sanctus Domini Dei tui es. Non coques hœdum in lacte matris suæ.
⸨lang:English⸩22 ⸨/lang⸩Decimam partem separabis de cunctis fructibus tuis qui nascuntur in terra per annos singulos,
⸨lang:English⸩23 ⸨/lang⸩Et comedes in conspectu Domini Dei tui, in loco quem elegerit, ut in eo nomen illius invocetur, decimam frumenti tui, et vini, et olei, et primogenita de armentis et ovibus tuis: ut discas timere Dominum Deum tuum omni tempore.
⸨lang:English⸩24 ⸨/lang⸩Cum autem longior fuerit via, et locus quem elegerit Dominus Deus tuus, tibique benedixerit, nec potueris ad eum hæc cuncta portare,
⸨lang:English⸩25 ⸨/lang⸩Vendes omnia, et in pretium rediges, portabisque manu tua, et proficisceris ad locum quem elegerit Dominus Deus tuus:
⸨lang:English⸩26 ⸨/lang⸩Et emes ex eadem pecunia quidquid tibi placuerit, sive ex armentis, sive ex ovibus, vinum quoque et siceram, et omne quod desiderat anima tua: et comedes coram Domino Deo tuo, et epulaberis tu et domus tua:
⸨lang:English⸩27 ⸨/lang⸩Et Levites qui intra portas tuas est, cave ne derelinquas eum, quia non habet aliam partem in possessione tua.
⸨lang:English⸩28 ⸨/lang⸩Anno tertio separabis aliam decimam ex omnibus quæ nascuntur tibi eo tempore: et repones intra januas tuas.
⸨lang:English⸩29 ⸨/lang⸩Venietque Levites qui aliam non habet partem nec possessionem tecum, et peregrinus ac pupillus et vidua, qui intra portas tuas sunt, et comedent et saturabuntur: ut benedicat tibi Dominus Deus tuus in cunctis operibus manuum tuarum quæ feceris.