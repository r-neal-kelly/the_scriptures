⸨cen⸩CAPUT XXIX⸼

⸨lang:English⸩1 ⸨/lang⸩⸨sc⸩Hæc⸨/sc⸩ sunt verba fœderis, quod præcepit Dominus Moysi ut feriret cum filiis Israel in terra Moab: præter illud fœdus, quod cum eis pepigit in Horeb.
⸨lang:English⸩2 ⸨/lang⸩Vocavitque Moyses omnem Israel, et dixit ad eos: Vos vidistis universa, quæ fecit Dominus coram vobis in terra Ægypti Pharaoni, et omnibus servis ejus, universæque terræ illius,
⸨lang:English⸩3 ⸨/lang⸩Tentationes magnas, quas viderunt oculi tui, signa illa, portentaque ingentia,
⸨lang:English⸩4 ⸨/lang⸩Et non dedit vobis Dominus cor intelligens, et oculos videntes, et aures quæ possunt audire, usque in præsentem diem.
⸨lang:English⸩5 ⸨/lang⸩Adduxit vos quadraginta annis per desertum: non sunt attrita vestimenta vestra, nec calceamenta pedum vestrorum vetustate consumpta sunt.
⸨lang:English⸩6 ⸨/lang⸩Panem non comedistis, vinum et siceram non bibistis: ut sciretis quia ego sum Dominus Deus vester.
⸨lang:English⸩7 ⸨/lang⸩Et venistis ad hunc locum: egressusque est Sehon rex Hesebon, et Og rex Basan, occurrentes nobis ad pugnam. Et percussimus eos,
⸨lang:English⸩8 ⸨/lang⸩Et tulimus terram eorum, ac tradidimus possidendam Ruben et Gad, et dimidiæ tribui Manasse.
⸨lang:English⸩9 ⸨/lang⸩Custodite ergo verba pacti hujus, et implete ea: ut intelligatis universa quæ facitis.
⸨lang:English⸩10 ⸨/lang⸩Vos statis hodie cuncti coram Domino Deo vestro, principes vestri, et tribus, ac majores natu, atque doctores, omnis populus Israel,
⸨lang:English⸩11 ⸨/lang⸩Liberi et uxores vestræ, et advena qui tecum moratur in castris, exceptis lignorum cæsoribus, et his qui comportant aquas:
⸨lang:English⸩12 ⸨/lang⸩Ut ranseas in fœdere Domini Dei tui, et in jurejurando quod hodie Dominus Deus tuus percutit tecum:
⸨lang:English⸩13 ⸨/lang⸩Ut suscitet te sibi in populum, et ipse sit Deus tuus, sicut locutus est tibi, et sicut juravit patribus tuis, Abraham, Isaac, et Jacob.
⸨lang:English⸩14 ⸨/lang⸩Nec vobis solis ego hoc fœdus ferio, et hæc juramenta confirmo,
⸨lang:English⸩15 ⸨/lang⸩Sed cunctis præsentibus et absentibus.
⸨lang:English⸩16 ⸨/lang⸩Vos enim nostis quo modo habitaverimus in terra Ægypti, et quo modo transierimus per medium nationum, quas transeuntes,
⸨lang:English⸩17 ⸨/lang⸩Vidistis abominationes et sordes, id est, idola eorum, lignum, et lapidem, argentum et aurem, quæ colebant.
⸨lang:English⸩18 ⸨/lang⸩Ne forte sit inter vos vir aut mulier, familia aut tribus, cujus cor aversum est hodie a Domino Deo nostro: ut vadat et serviat diis illarum gentium: et sit inter vos radix germinans fel et amaritudinem.
⸨lang:English⸩19 ⸨/lang⸩Cumque audierit verba juramenti hujus, benedicat sibi in corde suo, dicens: Pax erit mihi, et ambulabo in pravitate cordis mei: et absumat ebria sitientem,
⸨lang:English⸩20 ⸨/lang⸩Et Dominus non ignoscat ei: sed tunc quam maxime furor ejus fumet, et zelus contra hominem illum, et sedeant super eum omnia maledicta, quæ scripta sunt in hoc volumine: et deleat Dominus nomen ejus sub cælo,
⸨lang:English⸩21 ⸨/lang⸩Et consumat eum in perditionem ex omnibus tribubus Israel, juxta maledictiones, quæ in libro legis hujus ac fœderis continentur.
⸨lang:English⸩22 ⸨/lang⸩Dicetque sequens generatio, et filii qui nascentur deinceps, et peregrini, qui de longe venerint, videntes plagas terræ illius, et infirmitates, quibus eam afflixerit Dominus.
⸨lang:English⸩23 ⸨/lang⸩Sulphure et salis ardore comburens, ita ut ultra non seratur, nec virens quippiam germinet, in exemplum subversionis Sodomæ et Gomorrhæ, Adamæ et Seboim, quas subertit Dominus in ira et furore suo.
⸨lang:English⸩24 ⸨/lang⸩Et dicent omnes gentes: Quare sic fecit Dominus terræ huic? quæ est hæc ira furoris ejus immensa?
⸨lang:English⸩25 ⸨/lang⸩Et respondebunt: Quia dereliquerunt pactum Domini, quod pepigit cum patribus eorum, quando eduxit eos de terra Ægypti:
⸨lang:English⸩26 ⸨/lang⸩Et servierunt diis alienis, et adoraverunt eos, quos nesciebant, et quibus non fuerant attributi:
⸨lang:English⸩27 ⸨/lang⸩Idcirco iratus est furor Domini contra terram istam, ut induceret super eam omnia maledicta, quæ in hoc volumine scripta sunt:
⸨lang:English⸩28 ⸨/lang⸩Et ejecit eos de terra sua in ira et in furore, et in indignatione maxima, projecitque in terram alienam, sicut hodie comprobatur.
⸨lang:English⸩29 ⸨/lang⸩Abscondita, Domino Deo nostro: quæ manifesta sunt, nobis et filiis nostris usque in sempiternum, ut faciamus universa verba legis hujus.