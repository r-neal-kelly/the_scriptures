⸨cen⸩CAPUT II⸼

⸨lang:English⸩1⸨/lang⸩ ⸨sc⸩Profectique⸨/sc⸩ inde venimus in solitudinem, quæ ducit ad mare Rubrum, sicut mihi dixerat Dominus: et circuivimus montem Seir longo tempore.
⸨lang:English⸩2⸨/lang⸩ Dixitque Dominus ad me:
⸨lang:English⸩3⸨/lang⸩ Sufficit vobis circuire montem istum: ite contra aquilonem:
⸨lang:English⸩4⸨/lang⸩ Et populo præcipe, dicens: Transibitis per terminos fratrum vestrorum filiorum Esau, qui habitant in Seïr, et timebunt vos.
⸨lang:English⸩5⸨/lang⸩ Videte ergo diligenter ne moveamini contra eos; neque enim dabo vobis de terra eorum quantum potest unius pedis calcare vestigium quia in possessionem Esau dedi montem Seir
⸨lang:English⸩6⸨/lang⸩ Cibos emetis ab eis pecunia, et comedetis aquam emptam haurietis, et bibetis.
⸨lang:English⸩7⸨/lang⸩ Dominus Deus tuus benedixit tibi in omni opere manuum tuarum: novit iter tuum, quomodo transieris solitudinem hanc magnam, per quadraginta annos habitans tecum Dominus Deus tuus, et nihil tibi defuit.
⸨lang:English⸩8⸨/lang⸩ Cumque transissemus fratres nostros filios Esau, qui habitabant in Seir, per viam campestrem de Elath, et de Asiongaber, venimus ad iter quod ducit in desertum Moab.
⸨lang:English⸩9⸨/lang⸩ Dixitque Dominus ad me: Non pugnes contra Moabitas, nec ineas adversus eos prælium: non enim dabo tibi quidquam de terra eorum, quia filiis Lot tradidi Ar in possessionem.
⸨lang:English⸩10⸨/lang⸩ Emim primi fuerunt habitatores ejus, populus magnus, et validus, et tam excelsus, ut de Enacim stirpe,
⸨lang:English⸩11⸨/lang⸩ Quasi gigantes crederentur, et essent similes filiorum Enacim. Denique Moabitæ appellant eos Emim.
⸨lang:English⸩12⸨/lang⸩ In Seir autem prius habitaverunt Horrhæi: quibus expulsis atque deletis, habitaverunt filii Esau, sicut fecit Israel in terra possessionis suæ, quam dedit illi Dominus.
⸨lang:English⸩13⸨/lang⸩ Surgentes ergo ut transiremus torrentem Zared, venimus ad eum.
⸨lang:English⸩14⸨/lang⸩ Tempus autem, quo ambulavimus de Cadesbarne usque ad transitum torrentis Zared, triginta et octo annorum fuit: donec consumeretur omnis generatio hominum bellatorum de castris, sicut juraverat Dominus:
⸨lang:English⸩15⸨/lang⸩ Cujus manus fuit adversum eos, ut interirent de castrorum medio.
⸨lang:English⸩16⸨/lang⸩ Postquam autem universi ceciderunt pugnatores,
⸨lang:English⸩17⸨/lang⸩ Locutus est Dominus ad me, dicens:
⸨lang:English⸩18⸨/lang⸩ Tu transibis hodie terminos Moab, urbem nomine Ar:
⸨lang:English⸩19⸨/lang⸩ Et accedens in vicina filiorum Ammon, cave ne pugnes contra eos, nec movearis ad prælium: non enim dabo tibi de terra filiorum Ammon, quia filiis Lot dedi eam in possessionem.
⸨lang:English⸩20⸨/lang⸩ Terra gigantum reputata est: et in ipsa olim habitaverunt gigantes, quos Ammonitæ vocant Zomzommim,
⸨lang:English⸩21⸨/lang⸩ Populus magnus, et multus, et proceræ longitudinis, sicut Enacim, quos delevit Dominus a facie eorum: et fecit illos habitare pro eis,
⸨lang:English⸩22⸨/lang⸩ Sicut fecerat filiis Esau, qui habitant in Seir, delens Horrhæos, et terram eorum illis tradens, quam possident usque in præsens.
⸨lang:English⸩23⸨/lang⸩ Hevæos quoque, qui habitabant in Haserim usque Gazam, Cappadoces expulerunt: qui egressi de Cappadocia deleverunt eos, et habitaverunt pro illis.
⸨lang:English⸩24⸨/lang⸩ Surgite, et transite torrentem Arnon: ecce tradidi in manu tua Sehon regem Hesebon Amorrhæum, et terram ejus incipe possidere, et committe adversus eum prælium.
⸨lang:English⸩25⸨/lang⸩ Hodie incipiam mittere terrorem atque formidinem tuam in populos, qui habitant sub omni cælo: ut audito nomine tuo paveant, et in morem parturientium contremiscant, et dolore teneantur.
⸨lang:English⸩26⸨/lang⸩ Misi ergo nuntios de solitudine Cademoth ad Sehon regem Hesebon verbis pacificis, dicens:
⸨lang:English⸩27⸨/lang⸩ Transibimus per terram tuam, publica gradiemur via: non declinabimus neque ad dexteram, neque ad sinistram.
⸨lang:English⸩28⸨/lang⸩ Alimenta pretio vende nobis, ut vescamur: aquam pecunia tribue, et sic bibemus. Tantum est ut nobis concedas transitum,
⸨lang:English⸩29⸨/lang⸩ Sicut fecerunt filii Esau, qui habitant in Seir, et Moabitæ, qui morantur in Ar: donec veniamus ad Jordanem, et transeamus ad terram, quam Dominus Deus noster daturus est nobis.
⸨lang:English⸩30⸨/lang⸩ Noluitque Sehon rex Hesebon dare nobis transitum: quia induraverat Dominus Deus tuus spiritum ejus, et obfirmaverat cor illius, ut traderetur in manus tuas, sicut nunc vides.
⸨lang:English⸩31⸨/lang⸩ Dixitque Dominus ad me: Ecce cœpi tibi tradere Sehon, et terram ejus, incipe possidere eam.
⸨lang:English⸩32⸨/lang⸩ Egressusque est Sehon obviam nobis cum omni populo suo ad prælium in Jasa.
⸨lang:English⸩33⸨/lang⸩ Et tradidit eum Dominus Deus noster nobis: percussimusque eum cum filiis suis et omni populo suo.
⸨lang:English⸩34⸨/lang⸩ Cunctasque urbes in tempore illo cepimus, interfectis habitatoribus earum, viris ac mulieribus et parvulis; non reliquimus in eis quidquam.
⸨lang:English⸩35⸨/lang⸩ Absque jumentis, quæ in partem venere prædantium: et spoliis urbium, quas cepimus
⸨lang:English⸩36⸨/lang⸩ Ab Aroer, quæ est super ripam torrentis Arnon, oppido quod in valle situm est, usque Galaad. Non fuit vicus et civitas, quæ nostras effugeret manus: omnes tradidit Dominus Deus noster nobis.
⸨lang:English⸩37⸨/lang⸩ Absque terra filiorum Ammon, ad quam non accessimus: et cunctis quæ adjacent torrenti Jeboc, et urbibus montanis, universisque locis, a quibus nos prohibuit Dominus Deus noster.