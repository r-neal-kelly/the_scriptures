⸨cen⸩CAPUT XVIII⸼

⸨lang:English⸩1 ⸨/lang⸩⸨sc⸩Non⸨/sc⸩ habebunt sacerdotes et Levitæ, et omnes qui de eadem tribu sunt, partem et hereditatem cum reliquo Israel, quia sacrificia Domini, et oblationes ejus comedent,
⸨lang:English⸩2 ⸨/lang⸩Et nihil aliud accipient de possessione fratrum suorum: Dominus enim ipse est hereditas eorum, sicut locutus est illis.
⸨lang:English⸩3 ⸨/lang⸩Hoc erit judicium sacerdotum a populo, et ab his qui offerunt victimas: sive bovem, sive ovem immolaverint, dabunt sacerdoti armum ac ventriculum:
⸨lang:English⸩4 ⸨/lang⸩Primitias frumenti, vini, et olei, et lanarum partem ex ovium tonsione.
⸨lang:English⸩5 ⸨/lang⸩Ipsum enim elegit Dominus Deus tuus de cunctis tribubus tuis, ut stet, et ministret nomini Domini ipse, et filii ejus in sempiternum.
⸨lang:English⸩6 ⸨/lang⸩Si exierit Levites ex una urbium tuarum ex omni Israel in qua habitat, et voluerit venire, desiderans locum quem elegerit Dominus,
⸨lang:English⸩7 ⸨/lang⸩Ministrabit in nomine Domini Dei sui, sicut omnes fratres ejus Levitæ, qui stabunt eo tempore coram Domino.
⸨lang:English⸩8 ⸨/lang⸩Partem ciborum eamdem accipiet, quam et ceteri: excepto eo, quod in urbe sua ex paterna ei successione debetur.
⸨lang:English⸩9 ⸨/lang⸩Quando ingressus fueris terram, quam Dominus Deus tuus dabit tibi, cave ne imitari velis abominationes illarum gentium;
⸨lang:English⸩10 ⸨/lang⸩Nec inveniatur in te qui lustret filium suum, aut filiam, ducens per ignem: aut qui ariolos sciscitetur, et observet somnia atque auguria, nec sit maleficus,
⸨lang:English⸩11 ⸨/lang⸩Nec incantator, nec qui pythones consulat, nec divinos, aut quærat a mortuis veritatem;
⸨lang:English⸩12 ⸨/lang⸩Omnia enim hæc abominatur Dominus, et propter istiusmodi scelera delebit eos in introitu tuo:
⸨lang:English⸩13 ⸨/lang⸩Perfectus eris, et absque macula cum Domino Deo tuo.
⸨lang:English⸩14 ⸨/lang⸩Gentes istæ, quarum possidebis terram, augures et divinos audiunt: tu autem a Domino Deo tuo aliter institutus es.
⸨lang:English⸩15 ⸨/lang⸩PROPHETAM de gente tua et de fratribus tuis sicut me, suscitabit tibi Dominus Deus tuus: ipsum audies,
⸨lang:English⸩16 ⸨/lang⸩Ut petisti a Domino Deo tuo in Horeb, quando concio congregata est, atque dixisti. Ultra non audiam vocem Domini Dei mei, et ignem hunc maximum amplius non videbo, ne moriar.
⸨lang:English⸩17 ⸨/lang⸩Et ait Dominus mihi: Bene omnia sunt locuti.
⸨lang:English⸩18 ⸨/lang⸩Prophetam suscitabo eis de medio fratrum suorum similem tui: et ponam verba mea in ore ejus, loqueturque ad eos omnia quæ præcepero illi.
⸨lang:English⸩19 ⸨/lang⸩Qui autem verba ejus, quæ loquetur in nomine meo, audire noluerit, ego ultor existam.
⸨lang:English⸩20 ⸨/lang⸩Propheta autem qui arrogantia depravatus voluerit loqui in nomine meo, quæ ego non præcepi illi ut diceret, aut ex nomine alienorum deorum, interficietur.
⸨lang:English⸩21 ⸨/lang⸩Quod si tacita cogitatione responderis: Quo modo possum intelligere verbum, quod Dominus non est locutus?
⸨lang:English⸩22 ⸨/lang⸩Hoc habebis signum: Quod in nomine Domini propheta ille prædixerit, et non evenerit: hoc Dominus non est locutus, sed per tumorem animi sui propheta confinxit: et idcirco non timebis eum.