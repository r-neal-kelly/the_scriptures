⸨cen⸩CAPUT XXVII⸼

⸨lang:English⸩1⸨/lang⸩ ⸨sc⸩Præcepit⸨/sc⸩ autem Moyses et seniores Israël, populo dicentes: Custodite omne mandatum quod præcipio vobis hodie.
⸨lang:English⸩2⸨/lang⸩ Cumque transieritis Jordanem in terram, quam Dominus Deus tuus dabit tibi, eriges ingentes lapides, et calce lævigabis eos,
⸨lang:English⸩3⸨/lang⸩ Ut possis in eis scribere omnia verba legis hujus, Jordane transmisso: ut introeas terram, quam Dominus Deus tuus dabit tibi, ferram lacte et melle manantem, sicut juravit patribus tuis.
⸨lang:English⸩4⸨/lang⸩ Quando ergo transieritis Jordanem erigite lapides, quos ego hodie præcipio vobis, in monte Hebal, et lævigabis eos calce:
⸨lang:English⸩5⸨/lang⸩ Et ædificabis ibi altare Domino Deo tuo, de lapidibus quos ferrum non tetigit,
⸨lang:English⸩6⸨/lang⸩ Et de saxis informibus et impolitis: et offeres super eo holocausta Domino Deo tuo,
⸨lang:English⸩7⸨/lang⸩ Et immolabis hostias pacificas, comedesque ibi, et epulaberis coram Domino Deo tuo.
⸨lang:English⸩8⸨/lang⸩ Et scribes super lapides omnia verba legis hujus plane et lucide.
⸨lang:English⸩9⸨/lang⸩ Dixeruntque Moyses et sacerdotes Levitici generis ad omnem Israelem: Attende, et audi Israel: hodie factus es populus Domini Dei tui:
⸨lang:English⸩10⸨/lang⸩ Audies vocem ejus, et facies mandata atque justitias, quas ego præcipio tibi.
⸨lang:English⸩11⸨/lang⸩ Præcepitque Moyses populo in die illo, dicens:
⸨lang:English⸩12⸨/lang⸩ Hi stabunt ad benedicendum populo super montem Garizim, Jordane transmisso: Simeon, Levi, Judas, Issachar, Joseph, et Benjamin.
⸨lang:English⸩13⸨/lang⸩ Et e regione isti stabunt ad maledicendum in monte Hebal: Ruben, Gad, et Aser, et Zabulon, Dan, et Nephthali.
⸨lang:English⸩14⸨/lang⸩ Et pronuntiabunt Levitæ, dicentque ad omnes viros Israel excelsa voce:
⸨lang:English⸩15⸨/lang⸩ Maledictus homo qui facit sculptile et conflatile, abominationem Domini, opus manuum artificum, ponetque illud in abscondito; et respondebit omnis populus, et dicet: Amen.
⸨lang:English⸩16⸨/lang⸩ Maledictus qui non honorat patrem suum, et matrem; et dicet omnis populus: Amen.
⸨lang:English⸩17⸨/lang⸩ Maledictus qui transfert terminos proximi sui; et dicet omnis populus: Amen.
⸨lang:English⸩18⸨/lang⸩ Maledictus qui errare facit cæcum in itinere; et dicet omnis populus: Amen.
⸨lang:English⸩19⸨/lang⸩ Maledictus qui pervertit judicium advenæ, pupilli, et viduæ; et dicet omnis populus: Amen.
⸨lang:English⸩20⸨/lang⸩ Maledictus qui dormit cum uxore patris sui, et revelat operimentum lectuli ejus; et dicet omnis populus: Amen.
⸨lang:English⸩21⸨/lang⸩ Maledictus qui dormit cum omni jumento; et dicet omnis populus: Amen.
⸨lang:English⸩22⸨/lang⸩ Maledictus qui dormit cum sorore sua, filia patris sui vel matris suæ; et dicet omnis populus: Amen.
⸨lang:English⸩23⸨/lang⸩ Maledictus qui dormit cum socru sua: et dicet omnis populus: Amen.
⸨lang:English⸩24⸨/lang⸩ Maledictus qui clam percusserit proximum suum; et dicet omnis populus: Amen.
⸨lang:English⸩25⸨/lang⸩ Maledictus qui accipit munera, ut percutiat animam sanguinis innocentis; et dicet omnis populus: Amen.
⸨lang:English⸩26⸨/lang⸩ Maledictus qui non permanet in sermonibus legis hujus, nec eos opere perficit; et dicet omnis populus: Amen.