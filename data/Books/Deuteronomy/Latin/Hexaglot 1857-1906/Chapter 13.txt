⸨cen⸩CAPUT XIII⸼

⸨lang:English⸩1 ⸨/lang⸩⸨sc⸩Si⸨/sc⸩ surrexerit in medio tui prophetes, aut qui somnium vidisse se dicat, et prædixerit signum atque portentum:
⸨lang:English⸩2 ⸨/lang⸩Et evenerit quod locutus est, et dixerit tibi: Eamus, et sequamur deos alienos quos ignoras, et serviamus eis:
⸨lang:English⸩3 ⸨/lang⸩Non audies verba prophetæ illius aut somniatoris: quia tentat vos Dominus Deus vester, ut palam fiat utrum diligatis eum an non, in toto corde, et in tota anima vestra.
⸨lang:English⸩4 ⸨/lang⸩Dominum Deum vestrum sequimini, et ipsum timete, et mandata illius custodite, et audite vocem ejus: ipsi servietis, et ipsi adhærebitis.
⸨lang:English⸩5 ⸨/lang⸩Propheta autem ille aut fictor somniorum interficietur: quia locutus est ut vos averteret a Domino Deo vestro, qui eduxit vos de terra Ægypti, et redemit vos de domo servitutis: ut errare te faceret de via, quam tibi præcepit Dominus Deus tuus: et auferes malum de medio tui.
⸨lang:English⸩6 ⸨/lang⸩Si tibi voluerit persuadere frater tuus filius matris tuæ, aut filius tuus vel filia, sive uxor quæ est in sinu tuo, aut amicus, quem diligis ut animam tuam, clam dicens: Eamus, et serviamus diis alienis, quos ignoras tu, et patres tui,
⸨lang:English⸩7 ⸨/lang⸩Cunctarum in circuitu gentium, quæ juxta vel procul sunt, ab initio usque ad finem terræ,
⸨lang:English⸩8 ⸨/lang⸩Non acquiescas ei, nec audias, neque parcat ei oculus tuus ut miserearis et occultes eum,
⸨lang:English⸩9 ⸨/lang⸩Sed statim interficies; sit primum manus tua super eum, et postea omnis populus mittat manum.
⸨lang:English⸩10 ⸨/lang⸩Lapidibus obrutus necabitur: quia voluit te abstrahere a Domino Deo tuo, qui eduxit te de terra Ægypti, de domo servitutis:
⸨lang:English⸩11 ⸨/lang⸩Ut omnis Israel audiens timeat, et nequaquam ultra faciat quippiam hujus rei simile.
⸨lang:English⸩12 ⸨/lang⸩Si audieris in una urbium tuarum, quas Dominus Deus tuus dabit tibi ad habitandum, dicentes aliquos:
⸨lang:English⸩13 ⸨/lang⸩Egressi sunt filii Belial de medio tui, et averterunt habitatores urbis suæ, atque dixerunt: Eamus, et serviamus diis alienis quos ignoratis:
⸨lang:English⸩14 ⸨/lang⸩Quære solicite et diligenter, rei veritate perspecta, si inveneris certum esse quod dicitur, et abominationem hanc opere perpetratam,
⸨lang:English⸩15 ⸨/lang⸩Statim percuties habitatores urbis illius in ore gladii, et delebis eam ac omnia quæ in illa sunt, usque ad pecora;
⸨lang:English⸩16 ⸨/lang⸩Quidquid etiam supellectilis fuerit, congregabis in medio platearum ejus, et cum ipsa civitate succendes, ita ut universa consumas Domino Deo tuo, et sit tumulus sempiternus; non ædificabitur amplius,
⸨lang:English⸩17 ⸨/lang⸩Et non adhærebit de illo anathemate quidquam in manu tua: ut avertatur Dominus ab ira furoris sui, et misereatur tui, multiplicetque te sicut juravit patribus tuis,
⸨lang:English⸩18 ⸨/lang⸩Quando audieris vocem Domini Dei tui, custodiens omnia præcepta ejus, quæ ego præcipio tibi hodie, ut facias quod placitum est in conspectu Domini Dei tui.