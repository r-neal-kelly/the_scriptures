⸨cen⸩CAPUT VI⸼

⸨lang:English⸩1 ⸨/lang⸩⸨sc⸩Hæc⸨/sc⸩ sunt præcepta, et ceremoniæ, atque judicia, quæ mandavit Dominus Deus vester ut docerem vos, et faciatis ea in terra, ad quam transgredimini possidendam:
⸨lang:English⸩2 ⸨/lang⸩Ut timeas Dominum Deum tuum, et custodias omnia mandata et præcepta ejus, quæ ego præcipio tibi, et filiis, ac nepotibus tuis, cunctis diebus vitæ tuæ, ut prolongentur dies tui.
⸨lang:English⸩3 ⸨/lang⸩Audi Israel, et observa ut facias quæ præcepit tibi Dominus, et bene sit tibi, et multipliceris amplius, sicut pollicitus est Dominus Deus patrum tuorum tibi terram lacte et melle manantem.
⸨lang:English⸩4 ⸨/lang⸩Audi Israel, Dominus Deus noster, Dominus unus est.
⸨lang:English⸩5 ⸨/lang⸩Diliges Dominum Deum tuum ex toto corde tuo, et ex tota anima tua, et ex tota fortitudine tua.
⸨lang:English⸩6 ⸨/lang⸩Eruntque verba hæc, quæ ego præcipio tibi hodie, in corde tuo:
⸨lang:English⸩7 ⸨/lang⸩Et narrabis ea filiis tuis, et meditaberis in eis sedens in domo tua, et ambulans in itinere, dormiens atque consurgens.
⸨lang:English⸩8 ⸨/lang⸩Et ligabis ea quasi signum in manu tua, eruntque et movebuntur inter oculos tuos,
⸨lang:English⸩9 ⸨/lang⸩Scribesque ea in limine et ostiis domus tuæ.
⸨lang:English⸩10 ⸨/lang⸩Cumque introduxerit te Dominus Deus tuus in terram, pro qua juravit patribus tuis, Abraham, Isaac, et Jacob: et dederit tibi civitates magnas et optimas, quas non ædificasti,
⸨lang:English⸩11 ⸨/lang⸩Domos plenas cunctarum opum, quas non extruxisti, cisternas, quas non fodisti, vineta et oliveta, quæ non plantasti,
⸨lang:English⸩12 ⸨/lang⸩Et comederis, et saturatus fueris:
⸨lang:English⸩13 ⸨/lang⸩Cave diligenter, ne obliviscaris Domini, qui eduxit te de terra Ægypti, de domo servitutis. Dominum Deum tuum timebis, et illi soli servies, ac per nomen illius jurabis.
⸨lang:English⸩14 ⸨/lang⸩Non ibitis post deos alienos cunctarum gentium, quæ in circuitu vestro sunt:
⸨lang:English⸩15 ⸨/lang⸩Quoniam Deus æmulator, Dominus Deus tuus in medio tui: nequando irascatur furor Domini Dei tui contra te, et auferat te de superficie terræ
⸨lang:English⸩16 ⸨/lang⸩Non tentabis Dominum Deum tuum, sicut tentasti in loco tentationis.
⸨lang:English⸩17 ⸨/lang⸩Custodi præcepta Domini Dei tui, ac testimonia et ceremonias, quas præcepit tibi:
⸨lang:English⸩18 ⸨/lang⸩Et fac quod placitum est et bonum in conspectu Domini, ut bene sit tibi: et ingressus possideas terram optimam, de qua juravit Dominus patribus tuis,
⸨lang:English⸩19 ⸨/lang⸩Ut deleret omnes inimicos tuos coram te, sicut locutus est.
⸨lang:English⸩20 ⸨/lang⸩Cumque interrogaverit te filius tuus cras, dicens: Quid sibi volunt testimonia hæc, et ceremoniæ, atque judicia, quæ præcepit Dominus Deus noster nobis?
⸨lang:English⸩21 ⸨/lang⸩Dices ei: Servi eramus Pharaonis in Ægypto, et eduxit nos Dominus de Ægypto in manu forti:
⸨lang:English⸩22 ⸨/lang⸩Fecitque signa atque prodigia magna et pessima in Ægypto contra Pharaonem, et omnem domum illius, in conspectu nostro,
⸨lang:English⸩23 ⸨/lang⸩Et eduxit nos inde, ut introductis daret terram, super qua juravit patribus nostris.
⸨lang:English⸩24 ⸨/lang⸩Præcepitque nobis Dominus, ut faciamus omnia legitima hæc, et timeamus Dominum Deum nostrum, ut bene sit nobis cunctis diebus vitæ nostræ, sicut est hodie.
⸨lang:English⸩25 ⸨/lang⸩Eritque nostri misericors, si custodierimus et fecerimus omnia præcepta ejus coram Domino Deo nostro, sicut mandavit nobis.