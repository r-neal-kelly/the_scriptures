⸨cen⸩DEUTERONOMIUM, CAPUT I⸼

⸨fix:⸨lang:English⸩1⸨/lang⸩ ⸩⸨/fix⸩⸨sc⸩Hæc⸨/sc⸩ sunt verba quæ locutus est Moyses ad omnem Israel trans Jordanem in solitudine campestri, contra mare Rubrum, inter Pharan et Thophel et Laban et Haseroth, ubi auri est plurimum:
⸨lang:English⸩2⸨/lang⸩ Undecim diebus de Horeb per viam montis Seir usque ad Cadesbarne.
⸨lang:English⸩3⸨/lang⸩ Quadragesimo anno, undecimo mense, prima die mensis, locutus est Moyses ad filios Israel omnia quæ præceperat illi Dominus, ut diceret eis:
⸨lang:English⸩4⸨/lang⸩ Postquam percussit Sehon regem Amorrhæorum, qui habitabat in Hesebon: et Og regem Basan, qui mansit in Astaroth, et in Edrai,
⸨lang:English⸩5⸨/lang⸩ Trans Jordanem in terra Moab. Cœpitque Moyses explanare legem, et dicere:
⸨lang:English⸩6⸨/lang⸩ Dominus Deus noster locutus est ad nos in Horeb, dicens: Sufficit vobis quod in hoc monte mansistis:
⸨lang:English⸩7⸨/lang⸩ Revertimini, et venite ad montem Amorrhæorum, et ad cetera quæ ei proxima sunt campestria atque montana et humiliora loca contra meridiem, et juxta littus maris, terram Chananæorum, et Libani usque ad flumen magnum Euphraten.
⸨lang:English⸩8⸨/lang⸩ En, inquit, tradidi vobis: ingredimini et possidete eam, super qua juravit Dominus patribus vestris, Abraham, Isaac, et Jacob, ut daret illam eis, et semini eorum post eos.
⸨lang:English⸩9⸨/lang⸩ Dixique vobis illo in tempore:
⸨lang:English⸩10⸨/lang⸩ Non possum solus sustinere vos: quia Dominus Deus vester multiplicavit vos, et estis hodie sicut stellæ cæli, plurimi.
⸨lang:English⸩11⸨/lang⸩ (Dominus Deus patrum vestrorum addat ad hunc numerum multa millia, et benedicat vobis sicut locutus est.)
⸨lang:English⸩12⸨/lang⸩ Non valeo solus negotia vestra sustinere, et pondus ac jurgia.
⸨lang:English⸩13⸨/lang⸩ Date ex vobis viros sapientes et gnaros, et quorum conversatio sit probata in tribubus vestris, ut ponam eos vobis principes.
⸨lang:English⸩14⸨/lang⸩ Tunc respondistis mihi: Bona res est, quam vis facere.
⸨lang:English⸩15⸨/lang⸩ Tulique de tribubus vestris viros sapientes et nobiles, et constitui eos principes, tribunos, et centuriones, et quinquagenarios ac decanos, qui docerent vos singula.
⸨lang:English⸩16⸨/lang⸩ Præcepique eis, dicens: Audite illos, et quod justum est judicate: sive civis sit ille, sive peregrinus.
⸨lang:English⸩17⸨/lang⸩ Nulla erit distantia personarum, ita parvum audietis ut magnum: nec accipietis cujusquam personam, quia Dei judicium est. Quod si difficile vobis visum aliquid fuerit, referte ad me, et ego audiam.
⸨lang:English⸩18⸨/lang⸩ Præcepique omnia quæ facere deberetis.
⸨lang:English⸩19⸨/lang⸩ Profecti autem de Horeb, transivimus per eremum terribilem et maximam, quam vidistis, per viam montis Amorrhæi, sicut præceperat Dominus Deus noster nobis. Cumque venissemus in Cadesbarne,
⸨lang:English⸩20⸨/lang⸩ Dixi vobis: Venistis ad montem Amorrhæi, quem Dominus Deus noster daturus est nobis.
⸨lang:English⸩21⸨/lang⸩ Vide terram, quam Dominus Deus tuus dat tibi: ascende et posside eam, sicut locutus est Dominus Deus noster patribus tuis: noli timere, nec quidquam paveas.
⸨lang:English⸩22⸨/lang⸩ Et accessistis ad me omnes, atque dixistis: Mittamus viros qui considerent terram: et renuntient per quod iter debeamus ascendere, et ad quas pergere civitates.
⸨lang:English⸩23⸨/lang⸩ Cumque mihi sermo placuisset, misi ex vobis duodecim viros, singulos de tribubus suis.
⸨lang:English⸩24⸨/lang⸩ Qui cum perrexissent, et ascendissent in montana, venerunt usque ad Vallem botri: et considerata terra,
⸨lang:English⸩25⸨/lang⸩ Sumentes de fructibus ejus, ut ostenderent ubertatem, attulerunt ad nos, atque dixerunt: Bona est terra, quam Dominus Deus noster daturus est nobis.
⸨lang:English⸩26⸨/lang⸩ Et noluistis ascendere, sed increduli ad sermonem Domini Dei nostri
⸨lang:English⸩27⸨/lang⸩ Murmurastis in tabernaculis vestris, atque dixistis: Odit nos Dominus, et idcirco eduxit nos de terra Ægypti, ut traderet nos in manu Amorrhæi, atque deleret.
⸨lang:English⸩28⸨/lang⸩ Quo ascendemus? nuntii terruerunt cor nostrum, dicentes: Maxima multitudo est, et nobis statura procerior: urbes magnæ, et ad cælum usque munitæ, filios Enacim vidimus ibi.
⸨lang:English⸩29⸨/lang⸩ Et dixi vobis: Nolite metuere, nec timeatis eos:
⸨lang:English⸩30⸨/lang⸩ Dominus Deus, qui ductor est vester pro vobis ipse pugnabit, sicut fecit in Ægypto cunctis videntibus.
⸨lang:English⸩31⸨/lang⸩ Et in solitudine (ipse vidisti) portavit te Dominus Deus tuus, ut solet homo gestare parvulum filium suum, in omni via per quam ambulastis, donec veniretis ad locum istum.
⸨lang:English⸩32⸨/lang⸩ Et nec sic quidem credidistis Domino Deo vestro,
⸨lang:English⸩33⸨/lang⸩ Qui præcessit vos in via, et metatus est locum in quo tentoria figere deberetis, nocte ostendens vobis iter per ignem, et die per columnam nubis.
⸨lang:English⸩34⸨/lang⸩ Cumque audisset Dominus vocem sermonum vestrorum, iratus juravit, et ait:
⸨lang:English⸩35⸨/lang⸩ Non videbit quispiam de hominibus generationis hujus pessimæ terram bonam, quam sub juramento pollicitus sum patribus vestris:
⸨lang:English⸩36⸨/lang⸩ Præter Caleb filium Jephone; ipse enim videbit eam, et ipsi dabo terram, quam calcavit, et filiis ejus, quia secutus est Dominum.
⸨lang:English⸩37⸨/lang⸩ Nec miranda indignatio in populum, cum mihi quoque iratus Dominus propter vos dixerit: Nec tu ingredieris illuc:
⸨lang:English⸩38⸨/lang⸩ Sed Josuë filius Nun minister tuus, ipse intrabit pro te; hunc exhortare et robora, et ipse sorte terram dividet Israeli.
⸨lang:English⸩39⸨/lang⸩ Parvuli vestri, de quibus dixistis quod captivi ducerentur, et filii qui hodie boni ac mali ignorant distantiam, ipsi ingredientur: et ipsis dabo terram, et possidebunt eam.
⸨lang:English⸩40⸨/lang⸩ Vos autem revertimini, et abite in solitudinem per viam maris Rubri.
⸨lang:English⸩41⸨/lang⸩ Et respondistis mihi: Peccavimus Domino: ascendemus et pugnabimus, sicut præcepit Dominus Deus noster. Cumque instructi armis pergeretis in montem,
⸨lang:English⸩42⸨/lang⸩ Ait mihi Dominus: Dic ad eos: Nolite ascendere, neque pugnetis, non enim sum vobiscum: ne cadatis coram inimicis vestris.
⸨lang:English⸩43⸨/lang⸩ Locutus sum, et non audistis: sed adversantes imperio Domini, et tumentes superbia, ascendistis in montem.
⸨lang:English⸩44⸨/lang⸩ Itaque egressus Amorrhæus, qui habitabat in montibus, et obviam veniens, persecutus est vos, sicut solent apes persequi: et cecidit de Seir usque Horma.
⸨lang:English⸩45⸨/lang⸩ Cumque reversi ploraretis coram Domino, non audivit vos, nec voci vestræ voluit acquiescere.
⸨lang:English⸩46⸨/lang⸩ Sedistis ergo in Cadesbarne multo tempore.