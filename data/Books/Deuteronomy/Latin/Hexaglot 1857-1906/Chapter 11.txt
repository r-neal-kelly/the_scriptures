⸨cen⸩CAPUT XI⸼

⸨lang:English⸩1 ⸨/lang⸩⸨sc⸩Ama⸨/sc⸩ itaque Dominum Deum tuum, et observa præcepta ejus et ceremonias, judicia atque mandata, omni tempore.
⸨lang:English⸩2 ⸨/lang⸩Cognoscite hodie quæ ignorant filii vestri, qui non viderunt disciplinam Domini Dei vestri, magnalia ejus et robustam manum, extentumque brachium,
⸨lang:English⸩3 ⸨/lang⸩Signa et opera quæ fecit in medio Ægypti Pharaoni regi, et universæ terræ ejus,
⸨lang:English⸩4 ⸨/lang⸩Omnique exercitui Ægyptiorum, et equis ac curribus: quo modo operuerint eos aquæ maris Rubri, cum vos persequerentur, et deleverit eos Dominus usque in præsentem diem:
⸨lang:English⸩5 ⸨/lang⸩Vobisque quæ fecerit in solitudine, donec veniretis ad hunc locum:
⸨lang:English⸩6 ⸨/lang⸩Et Dathan atque Abiron filiis Eliab, qui fuit filius Ruben: quos aperto ore suo terra absorbuit, cum domibus et tabernaculis, et universa substantia eorum, quam habebant in medio Israel.
⸨lang:English⸩7 ⸨/lang⸩Oculi vestri viderunt omnia opera Domini magna quæ fecit,
⸨lang:English⸩8 ⸨/lang⸩Ut custodiatis universa mandata illius, quæ ego hodie præcipio vobis, et possitis introire, et possidere terram, ad quam ingredimini,
⸨lang:English⸩9 ⸨/lang⸩Multoque in ea vivatis tempore: quam sub juramento pollicitus est Dominus patribus vestris, et semini eorum, lacte et melle manantem.
⸨lang:English⸩10 ⸨/lang⸩Terra enim, ad quam ingrederis possidendam, non est sicut terra Ægypti, de qua existi, ubi jacto semine in hortorum morem aquæ dueuntur irriguæ:
⸨lang:English⸩11 ⸨/lang⸩Sed montuosa est et campestris, de cælo exspectans pluvias;
⸨lang:English⸩12 ⸨/lang⸩Quam Dominus Deus tuus semper invisit, et oculi illius in ea sunt a principio anni usque ad finem ejus.
⸨lang:English⸩13 ⸨/lang⸩Si ergo obedieritis mandatis meis, quæ ego hodie præcipio vobis, ut diligatis Dominum Deum vestrum, et serviatis ei in toto corde vestro, et in tota anima vestra:
⸨lang:English⸩14 ⸨/lang⸩Dabit pluviam terræ vestræ temporaneam et serotinam, ut colligatis frumentum, et vinum, et oleum,
⸨lang:English⸩15 ⸨/lang⸩Fœnumque ex agris ad pascenda jumenta, et ut ipsi comedatis ac saturemini.
⸨lang:English⸩16 ⸨/lang⸩Cavete ne forte decipiatur cor vestrum, et recedatis a Domino, serviatisque diis alienis, et adoretis eos:
⸨lang:English⸩17 ⸨/lang⸩Iratusque Dominus claudat cælum, et pluviæ non descendant, nec terra det germen suum, pereatisque velociter de terra optima, quam Dominus daturus est vobis.
⸨lang:English⸩18 ⸨/lang⸩Ponite hæc verba mea in cordibus et in animis vestris, et suspendite ea pro signo in manibus, et inter oculos vestros collocate.
⸨lang:English⸩19 ⸨/lang⸩Docete filios vestros ut illa meditentur; quando sederis in domo tua, et ambulaveris in via, et accubueris atque surrexeris.
⸨lang:English⸩20 ⸨/lang⸩Scribes ea super postes et januas domus tuæ:
⸨lang:English⸩21 ⸨/lang⸩Ut multiplicentur dies tui, et filiorum tuorum, in terra quam juravit Dominus patribus tuis, ut daret eis quamdiu cælum imminet terræ.
⸨lang:English⸩22 ⸨/lang⸩Si enim custodieritis mandata quæ ego præcipio vobis, et feceritis ea, ut diligatis Dominum Deum vestrum, et ambuletis in omnibus viis ejus, adhærentes ei,
⸨lang:English⸩23 ⸨/lang⸩Disperdet Dominus omnes gentes istas ante faciem vestram, et possidebitis eas, quæ majores et fortiores vobis sunt.
⸨lang:English⸩24 ⸨/lang⸩Omnis locus, quem calcaverit pes vester, vester erit. A deserto, et a Libano, a flumine magno Euphrate usque ad mare occidentale erunt termini vestri.
⸨lang:English⸩25 ⸨/lang⸩Nullus stabit contra vos: terrorem vestrum et formidinem dabit Dominus Deus vester super omnem terram quam calcaturi estis, sicut locutus est vobis.
⸨lang:English⸩26 ⸨/lang⸩En propono in conspectu vestro hodie benedictionem et maledictionem:
⸨lang:English⸩27 ⸨/lang⸩Benedictionem, si obedieritis mandatis Domini Dei vestri, quæ ego hodie præcipio vobis:
⸨lang:English⸩28 ⸨/lang⸩Maledictionem, si non obedieritis mandatis Domini Dei vestri, sed recesseritis de via, quam ego nunc ostendo vobis, et ambulaveritis post deos alienos, quos ignoratis.
⸨lang:English⸩29 ⸨/lang⸩Cum vero introduxerit te Dominus Deus tuus in terram ad quam pergis habitandam, pones benedictionem super montem Garizim, maledictionem super montem Hebal:
⸨lang:English⸩30 ⸨/lang⸩Qui sunt trans Jordanem, post viam quæ vergit ad solis occubitum, in terra Chananæi, qui habitat in campestribus contra Galgalam, quæ est juxta vallem tendentem et intrantem procul.
⸨lang:English⸩31 ⸨/lang⸩Vos enim transibitis Jordanem, ut possideatis terram, quam Dominus Deus vester daturus est vobis, ut habeatis et possideatis illam.
⸨lang:English⸩32 ⸨/lang⸩Videte ergo ut impleatis ceremonias atque judicia, quæ ego hodie ponam in conspectu vestro.