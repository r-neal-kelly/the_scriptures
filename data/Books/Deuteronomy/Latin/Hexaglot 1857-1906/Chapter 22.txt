⸨cen⸩CAPUT XXII⸼

⸨lang:English⸩1 ⸨/lang⸩⸨sc⸩Non⸨/sc⸩ videbis bovem fratris tui, aut ovem errantem, et præteribis: sed reduces fratri tuo,
⸨lang:English⸩2 ⸨/lang⸩Etiamsi non est propinquus frater tuus, nec nosti eum: duces in domum tuam, et erunt apud te quamdiu quærat ea frater tuus, et recipiat.
⸨lang:English⸩3 ⸨/lang⸩Similiter facies de asino, et de vestimento, et de omni re fratris tui, quæ perierit: si inveneris eam, ne negligas quasi alienam.
⸨lang:English⸩4 ⸨/lang⸩Si videris asinum fratris tui aut bovem cecidisse in via, non despicies, sed sublevabis cum eo.
⸨lang:English⸩5 ⸨/lang⸩Non induetur mulier veste virili, nec vir utetur veste feminea: abominabilis enim apud Deum est qui facit hæc.
⸨lang:English⸩6 ⸨/lang⸩Si ambulans per viam, in arbore vel in terra nidum avis inveneris, et matrem pullis vel ovis desuper incubantem: non tenebis eam cum filiis:
⸨lang:English⸩7 ⸨/lang⸩Sed abire patieris, captos tenens filios: ut bene sit tibi, et longo vivas tempore.
⸨lang:English⸩8 ⸨/lang⸩Cum ædificaveris domum novam, facies murum tecti per circuitum: ne effundatur sanguis in domo tua, et sis reus labente alio, et in præceps ruente.
⸨lang:English⸩9 ⸨/lang⸩Non seres vineam tuam altero semine: ne et sementis quam sevisti, et quæ nascuntur ex vinea, pariter sanctificentur.
⸨lang:English⸩10 ⸨/lang⸩Non arabis in bove simul et asino.
⸨lang:English⸩11 ⸨/lang⸩Non indueris vestimento, quod ex lana linoque contextum est.
⸨lang:English⸩12 ⸨/lang⸩Funiculos in fimbriis facies per quatuor angulos pallii tui, quo operieris.
⸨lang:English⸩13 ⸨/lang⸩Si duxerit vir uxorem, et postea odio habuerit eam,
⸨lang:English⸩14 ⸨/lang⸩Quæsieritque occasiones quibus dimittat eam, objiciens ei nomen pessimum, et dixerit: Uxorem hanc accepi, et ingressus ad eam non inveni virginem:
⸨lang:English⸩15 ⸨/lang⸩Tollent eam pater et mater ejus, et ferent secum signa virginitatis ejus ad seniores urbis qui in porta sunt:
⸨lang:English⸩16 ⸨/lang⸩Et dicet pater: Filiam meam dedi huic uxorem: quam quia odit,
⸨lang:English⸩17 ⸨/lang⸩Imponit ei nomen pessimum, ut dicat: Non inveni filiam tuam virginem: et ecce hæc sunt signa virginitatis filiæ meæ. Expandent vestimentum coram senioribus civitatis:
⸨lang:English⸩18 ⸨/lang⸩Apprehendentque senes urbis illius virum, et verberabunt illum.
⸨lang:English⸩19 ⸨/lang⸩Condemnantes insuper centum siclis argenti, quos dabit patri puellæ: quoniam diffamavit nomen pessimum super virginem Israel: habebitque eam uxorem, et non poterit dimittere eam omnibus diebus vitæ suæ.
⸨lang:English⸩20 ⸨/lang⸩Quod si verum est quod objicit, et non est in puella inventa virginitas:
⸨lang:English⸩21 ⸨/lang⸩Ejicient eam extra fores domus patris sui, et lapidibus obruent viri civitatis illius, et morietur: quoniam fecit nefas in Israel, ut fornicaretur in domo patris sui: et auferes malum de medio tui.
⸨lang:English⸩22 ⸨/lang⸩Si dormierit vir cum uxore alterius, uterque morietur, id est, adulter et adultera: et auferes malum de Israel.
⸨lang:English⸩23 ⸨/lang⸩Si puellam virginem desponderit vir, et invenerit eam aliquis in civitate, et concubuerit cum ea,
⸨lang:English⸩24 ⸨/lang⸩Educes utrumque ad portam civitatis illius, et lapidibus obruentur: puella, quia non clamavit, cum esset in civitate: vir, quia humiliavit uxorem proximi sui; et auferes malum de medio tui.
⸨lang:English⸩25 ⸨/lang⸩Sin autem in agro repererit vir puellam, quæ desponsata est, et apprehendens concubuerit cum ea, ipse morietur solus:
⸨lang:English⸩26 ⸨/lang⸩Puella nihil patietur, nec est rea mortis: quoniam sicut latro consurgit contra fratrem suum, et occidit animam ejus, ita et puella perpessa est:
⸨lang:English⸩27 ⸨/lang⸩Sola erat in agro: clamavit, et nullus affuit qui liberaret eam.
⸨lang:English⸩28 ⸨/lang⸩Si invenerit vir puellam virginem, quæ non habet sponsum, et apprehendens concubuerit cum illa, et res ad judicium venerit:
⸨lang:English⸩29 ⸨/lang⸩Dabit qui dormivit cum ea, patri puellæ quinquaginta siclos argenti, et habebit eam uxorem, quia humiliavit illam: non poterit dimittere eam cunctis diebus vitæ suæ.
⸨lang:English⸩30 ⸨/lang⸩Non accipiet homo uxorem patris sui, nec revelabit operimentum ejus.