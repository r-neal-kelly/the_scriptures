⸨cen⸩פרשה יט׃

⸨lang:English⸩¹⸨/lang⸩ כִּֽי־יַכְרִ֞ית יְהֹוָ֤ה אֱלֹהֶ֙יךָ֙ אֶת־הַגֹּויִ֔ם אֲשֶׁר֙ יְהֹוָ֣ה אֱלֹהֶ֔יךָ נֹתֵ֥ן לְךָ֖ אֶת־אַרְצָ֑ם וִֽירִשְׁתָּ֕ם וְיָֽשַׁבְתָּ֥ בְעָֽרֵיהֶ֖ם וּבְבָֽתֵּיהֶֽם׃
⸨lang:English⸩²⸨/lang⸩ שָׁלֹ֥ושׁ עָרִ֖ים תַּבְדִּ֣יל לָ֑ךְ בְּתֹ֣וךְ אַרְצְךָ֔ אֲשֶׁר֙ יְהֹוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃
⸨lang:English⸩³⸨/lang⸩ תָּכִ֣ין לְךָ֮ הַדֶּרֶךְ֒ וְשִׁלַּשְׁתָּ֙ אֶת־גְּב֣וּל אַרְצְךָ֔ אֲשֶׁ֖ר יַנְחִֽילְךָ֖ יְהֹוָ֣ה אֱלֹהֶ֑יךָ וְהָיָ֕ה לָנ֥וּס שָׁ֖מָּה כָּל־רֹצֵֽחַ׃
⸨lang:English⸩⁴⸨/lang⸩ וְזֶה֙ דְּבַ֣ר הָֽרֹצֵ֔חַ אֲשֶׁר־יָנ֥וּס שָׁ֖מָּה וָחָ֑י אֲשֶׁ֨ר יַכֶּ֤ה אֶת־רֵעֵ֙הוּ֙ בִּבְלִי־דַ֔עַת וְה֛וּא לֹֽא־⸨fix:שֹׂנֵ֥א⸩שׂנֵ֥א⸨/fix⸩ לֹ֖ו מִתְּמֹ֥ל שִׁלְשֹֽׁם׃
⸨lang:English⸩⁵⸨/lang⸩ וַֽאֲשֶׁר֩ יָבֹ֨א אֶת־רֵעֵ֣הוּ בַיַּעַר֮ לַחְטֹ֣ב עֵצִים֒ וְנִדְּחָ֨ה יָדֹ֤ו בַגַּרְזֶן֙ לִכְרֹ֣ת הָעֵ֔ץ וְנָשַׁ֤ל הַבַּרְזֶל֙ מִן־הָעֵ֔ץ וּמָצָ֥א אֶת־רֵעֵ֖הוּ וָמֵ֑ת ה֗וּא יָנ֛וּס אֶל־אַחַ֥ת הֶֽעָרִֽים־הָאֵ֖לֶּה וָחָֽי׃
⸨lang:English⸩⁶⸨/lang⸩ פֶּן־יִרְדֹּף֩ גֹּאֵ֨ל הַדָּ֜ם אַֽחֲרֵ֣י הָֽרֹצֵ֗חַ כִּ֥י יֵחַם֮ לְבָבֹו֒ וְהִשִּׂיגֹ֛ו כִּֽי־יִרְבֶּ֥ה הַדֶּ֖רֶךְ וְהִכָּ֣הוּ נָ֑פֶשׁ וְלֹו֙ אֵ֣ין מִשְׁפַּט־מָ֔וֶת כִּ֠י לֹ֣א ⸨fix:שֹׂנֵ֥א⸩שׂנֵ֥א⸨/fix⸩ ה֛וּא לֹ֖ו מִתְּמֹ֥ול שִׁלְשֹֽׁום׃
⸨lang:English⸩⁷⸨/lang⸩ עַל־כֵּ֛ן אָֽנֹכִ֥י מְצַוְּךָ֖ לֵאמֹ֑ר ⸨fix:שָׁלֹ֥שׁ⸩שָׁל֥שׁ⸨/fix⸩ עָרִ֖ים תַּבְדִּ֥יל לָֽךְ׃
⸨lang:English⸩⁸⸨/lang⸩ וְאִם־יַרְחִ֞יב יְהֹוָ֤ה אֱלֹהֶ֙יךָ֙ אֶת־גְּבֻ֣לְךָ֔ כַּֽאֲשֶׁ֥ר נִשְׁבַּ֖ע לַֽאֲבֹתֶ֑יךָ וְנָ֤תַן לְךָ֙ אֶת־כָּל־הָאָ֔רֶץ אֲשֶׁ֥ר דִּבֶּ֖ר לָתֵ֥ת לַֽאֲבֹתֶֽיךָ׃
⸨lang:English⸩⁹⸨/lang⸩ כִּֽי־תִשְׁמֹר֩ אֶת־כָּל־הַמִּצְוָ֨ה הַזֹּ֜את ⸨fix:לַֽעֲשֹׂתָ֗הּ⸩לַֽעֲשׂתָ֗הּ⸨/fix⸩ אֲשֶׁ֨ר אָֽנֹכִ֣י מְצַוְּךָ֮ הַיֹּום֒ לְאַֽהֲבָ֞ה אֶת־יְהֹוָ֧ה אֱלֹהֶ֛יךָ וְלָלֶ֥כֶת בִּדְרָכָ֖יו כָּל־הַיָּמִ֑ים וְיָֽסַפְתָּ֙ לְךָ֥ עֹוד֙ ⸨fix:שָׁלֹ֣שׁ⸩שָׁל֣שׁ⸨/fix⸩ עָרִ֔ים עַ֖ל ⸨fix:הַשָּׁלֹ֥שׁ⸩הַשָּׁל֥שׁ⸨/fix⸩ הָאֵֽלֶּה׃
⸨lang:English⸩¹⁰⸨/lang⸩ וְלֹ֤א יִשָּׁפֵךְ֙ דַּ֣ם נָקִ֔י בְּקֶ֣רֶב אַרְצְךָ֔ אֲשֶׁר֙ יְהֹוָ֣ה אֱלֹהֶ֔יךָ נֹתֵ֥ן לְךָ֖ נַֽחֲלָ֑ה וְהָיָ֥ה עָלֶ֖יךָ דָּמִֽים׃

פ

⸨lang:English⸩¹¹⸨/lang⸩ וְכִֽי־יִהְיֶ֥ה אִישׁ֙ ⸨fix:שֹׂנֵ֣א⸩שׂנֵ֣א⸨/fix⸩ לְרֵעֵ֔הוּ וְאָ֤רַב לֹו֙ וְקָ֣ם עָלָ֔יו וְהִכָּ֥הוּ נֶ֖פֶשׁ וָמֵ֑ת וְנָ֕ס אֶל־אַחַ֖ת הֶֽעָרִ֥ים הָאֵֽל׃
⸨lang:English⸩¹²⸨/lang⸩ וְשָֽׁלְחוּ֙ זִקְנֵ֣י עִירֹ֔ו וְלָֽקְח֥וּ אֹתֹ֖ו מִשָּׁ֑ם וְנָֽתְנ֣וּ אֹתֹ֗ו בְּיַ֛ד גֹּאֵ֥ל הַדָּ֖ם וָמֵֽת׃
⸨lang:English⸩¹³⸨/lang⸩ לֹֽא־תָחֹ֥וס עֵֽינְךָ֖ עָלָ֑יו וּבִֽעַרְתָּ֧ דַם־הַנָּקִ֛י מִיִּשְׂרָאֵ֖ל וְטֹ֥וב לָֽךְ׃

ס

⸨lang:English⸩¹⁴⸨/lang⸩ לֹ֤א תַסִּיג֙ גְּב֣וּל רֵֽעֲךָ֔ אֲשֶׁ֥ר גָּֽבְל֖וּ רִֽאשֹׁנִ֑ים בְּנַֽחֲלָֽתְךָ֙ אֲשֶׁ֣ר תִּנְחַ֔ל בָּאָ֕רֶץ אֲשֶׁר֙ יְהֹוָ֣ה אֱלֹהֶ֔יךָ נֹתֵ֥ן לְךָ֖ לְרִשְׁתָּֽהּ׃

ס

⸨lang:English⸩¹⁵⸨/lang⸩ לֹֽא־יָקוּם֩ עֵ֨ד אֶחָ֜ד ⸨fix:בְּאִ֗ישׁ⸩בְּאִ֗יש⸨/fix⸩ לְכָל־עָוֹן֙ וּלְכָל־חַטָּ֔את בְּכָל־חֵ֖טְא אֲשֶׁ֣ר יֶֽחֱטָ֑א עַל־פִּ֣י ׀ שְׁנֵ֣י עֵדִ֗ים אֹ֛ו עַל־פִּ֥י ⸨fix:שְׁלֹשָֽׁה⸩שְׁלשָֽׁה⸨/fix⸩־עֵדִ֖ים יָק֥וּם דָּבָֽר׃
⸨lang:English⸩¹⁶⸨/lang⸩ כִּֽי־יָק֥וּם עֵֽד־חָמָ֖ס בְּאִ֑ישׁ לַֽעֲנֹ֥ות בֹּ֖ו סָרָֽה׃
⸨lang:English⸩¹⁷⸨/lang⸩ וְעָֽמְד֧וּ שְׁנֵֽי־הָֽאֲנָשִׁ֛ים אֲשֶׁר־לָהֶ֥ם הָרִ֖יב לִפְנֵ֣י יְהֹוָ֑ה לִפְנֵ֤י הַכֹּֽהֲנִים֙ וְהַשֹּׁ֣פְטִ֔ים אֲשֶׁ֥ר יִֽהְי֖וּ בַּיָּמִ֥ים הָהֵֽם׃
⸨lang:English⸩¹⁸⸨/lang⸩ וְדָֽרְשׁ֥וּ הַשֹּֽׁפְטִ֖ים הֵיטֵ֑ב וְהִנֵּ֤ה עֵֽד־שֶׁ֙קֶר֙ הָעֵ֔ד שֶׁ֖קֶר עָנָ֥ה בְאָחִֽיו׃
⸨lang:English⸩¹⁹⸨/lang⸩ וַֽעֲשִׂ֣יתֶם לֹ֔ו כַּֽאֲשֶׁ֥ר זָמַ֖ם לַֽעֲשֹׂ֣ות לְאָחִ֑יו וּבִֽעַרְתָּ֥ הָרָ֖ע מִקִּרְבֶּֽךָ׃
⸨lang:English⸩²⁰⸨/lang⸩ וְהַנִּשְׁאָרִ֖ים יִשְׁמְע֣וּ וְיִרָ֑אוּ וְלֹֽא־יֹסִ֨פוּ לַֽעֲשֹׂ֜ות עֹ֗וד כַּדָּבָ֥ר הָרָ֛ע הַזֶּ֖ה בְּקִרְבֶּֽךָ׃
⸨lang:English⸩²¹⸨/lang⸩ וְלֹ֥א תָחֹ֖וס עֵינֶ֑ךָ נֶ֣פֶשׁ בְּנֶ֗פֶשׁ עַ֤יִן בְּעַ֙יִן֙ שֵׁ֣ן בְּשֵׁ֔ן יָ֥ד בְּיָ֖ד רֶ֥גֶל בְּרָֽגֶל׃

ס