⸨cen⸩פרשה לב׃

⸨lang:English⸩¹ ⸨/lang⸩הַֽאֲזִ֥ינוּ הַשָּׁמַ֖יִם וַֽאֲדַבֵּ֑רָה וְתִשְׁמַ֥ע הָאָ֖רֶץ אִמְרֵי־פִֽי׃
⸨lang:English⸩² ⸨/lang⸩יַֽעֲרֹ֤ף כַּמָּטָר֙ לִקְחִ֔י תִּזַּ֥ל כַּטַּ֖ל אִמְרָתִ֑י כִּשְׂעִירִ֣ם עֲלֵי־דֶ֔שֶׁא וְכִרְבִיבִ֖ים עֲלֵי־עֵֽשֶׂב׃
⸨lang:English⸩³ ⸨/lang⸩כִּ֛י שֵׁ֥ם יְהֹוָ֖ה אֶקְרָ֑א הָב֥וּ גֹ֖דֶל לֵֽאלֹהֵֽינוּ׃
⸨lang:English⸩⁴ ⸨/lang⸩הַצּ֯וּר֙ תָּמִ֣ים פָּֽעֳלֹ֔ו כִּ֥י כָל־דְּרָכָ֖יו מִשְׁפָּ֑ט אֵ֤ל אֱמוּנָה֙ וְאֵ֣ין עָ֔וֶל צַדִּ֥יק וְיָשָׁ֖ר הֽוּא׃
⸨lang:English⸩⁵ ⸨/lang⸩שִׁחֵ֥ת לו לֹ֖ בָּנָ֣יו מוּמָ֑ם דֹּ֥ור עִקֵּ֖שׁ וּפְתַלְתֹּֽל׃
⸨lang:English⸩⁶ ⸨/lang⸩הַ֯ל יְהֹוָה֙ תִּגְמְלוּ־זֹ֔את עַ֥ם נָבָ֖ל וְלֹ֣א חָכָ֑ם הֲלֹוא־הוּא֙ אָבִ֣יךָ קָנֶ֔ךָ ה֥וּא עָֽשְׂךָ֖ וַיְכֹֽנֲנֶֽךָ׃
⸨lang:English⸩⁷ ⸨/lang⸩זְכֹר֙ יְמֹ֣ות עֹולָ֔ם בִּ֖ינוּ שְׁנֹ֣ות דֹּֽר־וָדֹ֑ר שְׁאַ֤ל אָבִ֙יךָ֙ וְיַגֵּדְךָ֔ זְקֵנֶ֖יךָ וְיֹאמְר֥וּ לָֽךְ׃
⸨lang:English⸩⁸ ⸨/lang⸩בְּהַנְחֵ֤ל עֶלְיֹון֙ גֹּויִ֔ם בְּהַפְרִידֹ֖ו בְּנֵ֣י אָדָ֑ם יַצֵּב֙ גְּבֻלֹ֣ת עַמִּ֔ים לְמִסְפַּ֖ר בְּנֵ֥י יִשְׂרָאֵֽל׃
⸨lang:English⸩⁹ ⸨/lang⸩כִּ֛י חֵ֥לֶק יְהֹוָ֖ה עַמֹּ֑ו יַֽעֲקֹ֖ב חֶ֥בֶל נַֽחֲלָתֹֽו׃
⸨lang:English⸩¹⁰ ⸨/lang⸩יִמְצָאֵ֙הוּ֙ בְּאֶ֣רֶץ מִדְבָּ֔ר וּבְתֹ֖הוּ יְלֵ֣ל יְשִׁמֹ֑ן יְסֹֽבֲבֶ֙נְהוּ֙ יְבֹ֣ונְנֵ֔הוּ יִצְּרֶ֖נְהוּ כְּאִישֹׁ֥ון עֵינֹֽו׃
⸨lang:English⸩¹¹ ⸨/lang⸩כְּנֶ֙שֶׁר֙ יָעִ֣יר קִנֹּ֔ו עַל־גֹּֽוזָלָ֖יו יְרַחֵ֑ף יִפְרֹ֤שׂ כְּנָפָיו֙ יִקָּחֵ֔הוּ יִשָּׂאֵ֖הוּ עַל־אֶבְרָתֹֽו׃
⸨lang:English⸩¹² ⸨/lang⸩יְהֹוָ֖ה בָּדָ֣ד יַנְחֶ֑נּוּ וְאֵ֥ין עִמֹּ֖ו אֵ֥ל נֵכָֽר׃
⸨lang:English⸩¹³ ⸨/lang⸩יַרְכִּבֵ֙הוּ֙ עַל־בָּ֣מֳו֯תֵי אָ֗֔רֶץ וַיֹּאכַ֖ל תְּנוּבֹ֣ת שָׂדָ֑י וַיֵּֽנִקֵ֤הוּ דְבַשׁ֙ מִסֶּ֔לַע וְשֶׁ֖מֶן מֵֽחַלְמִ֥ישׁ צֽוּר׃
⸨lang:English⸩¹⁴ ⸨/lang⸩חֶמְאַ֨ת בָּקָ֜ר וַֽחֲלֵ֣ב צֹ֗אן עִם־חֵ֨לֶב כָּרִ֜ים וְאֵילִ֤ים בְּנֵֽי־⸨fix:בָשָׁן֙⸩בָשָן֙⸨/fix⸩ וְעַתּוּדִ֔ים עִם־חֵ֖לֶב כִּלְיֹ֣ות חִטָּ֑ה וְדַם־עֵנָ֖ב תִּשְׁתֶּה־חָֽמֶר׃
⸨lang:English⸩¹⁵ ⸨/lang⸩וַיִּשְׁמַ֤ן יְשֻׁרוּן֙ וַיִּבְעַ֔ט שָׁמַ֖נְתָּ עָבִ֣יתָ כָּשִׂ֑יתָ ⸨fix:וַיִּטֹּשׁ֙⸩וַיִּטּשׁ֙⸨/fix⸩ אֱלֹ֣והַּ עָשָׂ֔הוּ וַיְנַבֵּ֖ל צ֥וּר יְשֻֽׁעָתֹֽו׃
⸨lang:English⸩¹⁶ ⸨/lang⸩יַקְנִאֻהוּ בְּזָרִ֑ים בִּתֹֽועֵבֹ֖ת יַכְעִיסֻֽהוּ׃
⸨lang:English⸩¹⁷ ⸨/lang⸩יִזְבְּח֗וּ לַשֵּׁדִים֙ לֹ֣א אֱלֹ֔הַּ֯ אֱלֹהִ֖ים לֹ֣א יְדָע֑וּם חֲדָשִׁים֙ מִקָּרֹ֣ב בָּ֔אוּ לֹ֥א שְׂעָר֖וּם אֲבֹֽתֵיכֶֽם׃
⸨lang:English⸩¹⁸ ⸨/lang⸩צ֥וּר יְלָֽדְךָ֖ תֶּ֑שִׁי֯ וַתִּשְׁכַּ֖ח אֵ֥ל מְחֹֽלְלֶֽךָ׃
⸨lang:English⸩¹⁹ ⸨/lang⸩וַיַּ֥רְא יְהֹוָ֖ה וַיִּנְאָ֑ץ מִכַּ֥עַס בָּנָ֖יו וּבְנֹתָֽיו׃
⸨lang:English⸩²⁰ ⸨/lang⸩וַיֹּ֗אמֶר אַסְתִּ֤ירָה פָנַי֙ מֵהֶ֔ם אֶרְאֶ֖ה מָ֣ה אַֽחֲרִיתָ֑ם כִּ֣י דֹ֤ור תַּהְפֻּכֹת֙ הֵֽ֔מָּה בָּנִ֖ים לֹֽא־אֵמֻ֥ן בָּֽם׃
⸨lang:English⸩²¹ ⸨/lang⸩הֵ֚ם קִנְא֣וּנִי בְלֹא־אֵ֔֯ל כִּֽעֲס֖וּנִי בְּהַבְלֵיהֶ֑ם וַֽאֲנִי֙ אַקְנִיאֵ֣ם בְּלֹא־עָ֔֗ם בְּגֹ֥וי נָבָ֖ל אַכְעִיסֵֽם׃
⸨lang:English⸩²² ⸨/lang⸩כִּי־אֵשׁ֙ קָֽדְחָ֣ה בְאַפִּ֔י וַתִּיקַ֖ד עַד־שְׁאֹ֣ול תַּחְתִּ֑ית וַתֹּ֤אכַל אֶ֙רֶץ֙ וִֽיבֻלָ֔הּ וַתְּלַהֵ֖ט מֹֽוסְדֵ֥י הָרִֽים׃
⸨lang:English⸩²³ ⸨/lang⸩אַסְפֶּ֥ה עָלֵ֖ימֹו רָעֹ֑ות חִצַּ֖י אֲכַלֶּה־בָּֽם׃
⸨lang:English⸩²⁴ ⸨/lang⸩מְזֵ֥י רָעָ֛ב וּלְחֻ֥מֵי רֶ֖שֶׁף וְקֶ֣טֶב מְרִירִ֑י וְשֶׁן־בְּהֵמֹת֙ אֲשַׁלַּח־בָּ֔ם עִם־חֲמַ֖ת זֹֽחֲלֵ֥י עָפָֽר׃
⸨lang:English⸩²⁵ ⸨/lang⸩מִחוּץ֙ תְּשַׁכֶּל־חֶ֔רֶב וּמֵֽחֲדָרִ֖ים אֵימָ֑ה גַּם־בָּחוּר֙ גַּם־בְּתוּלָ֔ה יֹונֵ֖ק עִם־אִ֥ישׁ שֵׂיבָֽה׃
⸨lang:English⸩²⁶ ⸨/lang⸩אָמַ֖רְתִּי אַפְאֵיהֶ֑ם אַשְׁבִּ֥יתָה מֵֽאֱנֹ֖ושׁ זִכְרָֽם׃
⸨lang:English⸩²⁷ ⸨/lang⸩לוּלֵ֗י כַּ֤עַס אֹויֵב֙ אָנ֔וּר פֶּן־יְנַכְּר֖וּ צָרֵ֑ימֹו פֶּן־יֹֽאמְרוּ֙ יָדֵ֣נוּ רָ֔מָה וְלֹ֥א ⸨fix:יְהֹוָ֖ה⸩יִהֹוָ֖ה⸨/fix⸩ פָּעַ֥ל כָּל־זֹֽאת׃
⸨lang:English⸩²⁸ ⸨/lang⸩כִּי־גֹ֛וי אֹבַ֥ד עֵצֹ֖ות הֵ֑מָּה וְאֵ֥ין בָּהֶ֖ם תְּבוּנָֽה׃
⸨lang:English⸩²⁹ ⸨/lang⸩ל֥וּ חָֽכְמ֖וּ יַשְׂכִּ֣ילוּ זֹ֑את יָבִ֖ינוּ לְאַֽחֲרִיתָֽם׃
⸨lang:English⸩³⁰ ⸨/lang⸩אֵיכָ֞ה יִרְדֹּ֤ף אֶחָד֙ אֶ֔לֶף וּשְׁנַ֖יִם יָנִ֣יסוּ רְבָבָ֑ה אִם־לֹא֙ כִּֽי־צוּרָ֣ם מְכָרָ֔ם וַֽיהֹוָ֖ה הִסְגִּירָֽם׃
⸨lang:English⸩³¹ ⸨/lang⸩כִּ֛י לֹ֥א כְצוּרֵ֖נוּ צוּרָ֑ם וְאֹֽיְבֵ֖ינוּ פְּלִילִֽים׃
⸨lang:English⸩³² ⸨/lang⸩כִּ֣י מִגֶּ֤פֶן סְדֹם֙ גַּפְנָ֔ם וּמִשַּׁדְמֹ֖ת עֲמֹרָ֑ה עֲנָבֵ֙מֹו֙ עִנְּבֵ֣י רֹ֔ושׁ אַשְׁכְּלֹ֥ת מְרֹרֹ֖ת לָֽמֹו׃
⸨lang:English⸩³³ ⸨/lang⸩חֲמַ֥ת תַּנִּינִ֖ם יֵינָ֑ם וְרֹ֥אשׁ פְּתָנִ֖ים אַכְזָֽר׃
⸨lang:English⸩³⁴ ⸨/lang⸩הֲלֹ֥א ה֖וּא כָּמֻ֣ס עִמָּדִ֑י חָת֖וּם בְּאֹֽוצְרֹתָֽי׃
⸨lang:English⸩³⁵ ⸨/lang⸩לִ֤י נָקָם֙ וְשִׁלֵּ֔ם לְעֵ֖ת תָּמ֣וּט רַגְלָ֑ם כִּ֤י קָרֹוב֙ יֹ֣ום אֵידָ֔ם וְחָ֖שׁ עֲתִדֹ֥ת לָֽמֹו׃
⸨lang:English⸩³⁶ ⸨/lang⸩כִּֽי־יָדִ֤ין יְהֹוָה֙ עַמֹּ֔ו וְעַל־עֲבָדָ֖יו יִתְנֶחָ֑ם כִּ֤י יִרְאֶה֙ כִּי־אָ֣זְלַת יָ֔ד וְאֶ֖פֶס עָצ֥וּר וְעָזֽוּב׃
⸨lang:English⸩³⁷ ⸨/lang⸩וְאָמַ֖ר אֵ֣י אֱלֹהֵ֑ימֹו צ֖וּר חָסָ֥יוּ בֹֽו׃
⸨lang:English⸩³⁸ ⸨/lang⸩אֲשֶׁ֨ר חֵ֤לֶב זְבָחֵ֙ימֹו֙ יֹאכֵ֔לוּ יִשְׁתּ֖וּ יֵ֣ין נְסִיכָ֑ם יָק֙וּמוּ֙ וְיַעְזְרֻכֶ֔ם יְהִ֥י עֲלֵיכֶ֖ם סִתְרָֽה׃
⸨lang:English⸩³⁹ ⸨/lang⸩רְא֣וּ ׀ עַתָּ֗ה כִּ֣י אֲנִ֤י אֲנִי֙ ה֔וּא וְאֵ֥ין אֱלֹהִ֖ים עִמָּדִ֑י אֲנִ֧י אָמִ֣ית וַֽאֲחַיֶּ֗ה מָחַ֙צְתִּי֙ וַֽאֲנִ֣י אֶרְפָּ֔א וְאֵ֥ין מִיָּדִ֖י מַצִּֽיל׃
⸨lang:English⸩⁴⁰ ⸨/lang⸩כִּֽי־אֶשָּׂ֥א אֶל־שָׁמַ֖יִם יָדִ֑י וְאָמַ֕רְתִּי חַ֥י אָֽנֹכִ֖י לְעֹלָֽם׃
⸨lang:English⸩⁴¹ ⸨/lang⸩אִם־שַׁנֹּ֙ותִי֙ בְּרַ֣ק חַרְבִּ֔י וְתֹאחֵ֥ז בְּמִשְׁפָ֖ט יָדִ֑י אָשִׁ֤יב נָקָם֙ לְצָרָ֔֗י וְלִמְשַׂנְאַ֖י אֲשַׁלֵּֽם׃
⸨lang:English⸩⁴² ⸨/lang⸩אַשְׁכִּ֤יר חִצַּי֙ מִדָּ֔ם וְחַרְבִּ֖י תֹּאכַ֣ל בָּשָׂ֑ר מִדַּ֤ם חָלָל֙ וְשִׁבְיָ֔ה מֵרֹ֖אשׁ פַּרְעֹ֥ות אֹויֵֽב׃
⸨lang:English⸩⁴³ ⸨/lang⸩הַרְנִ֤ינוּ גֹויִם֙ עַמֹּ֔ו כִּ֛י דַּ֥ם עֲבָדָ֖יו יִקֹּ֑ום וְנָקָם֙ יָשִׁ֣יב לְצָרָ֔יו וְכִפֶּ֥ר אַדְמָתֹ֖ו עַמֹּֽו⸨fix:׃⸩⸨/fix⸩

פ

⸨lang:English⸩⁴⁴ ⸨/lang⸩וַיָּבֹ֣א ⸨fix:מֹשֶׁ֗ה⸩משֶׁ֗ה⸨/fix⸩ וַיְדַבֵּ֛ר אֶת⸨fix:־⸩ ⸨/fix⸩כָּל־דִּבְרֵ֥י הַשִּׁירָֽה־הַזֹּ֖את בְּאָזְנֵ֣י הָעָ֑ם ה֖וּא וְהֹושֵׁ֥עַ בִּן־נֽוּן׃
⸨lang:English⸩⁴⁵ ⸨/lang⸩וַיְכַ֣ל ⸨fix:מֹשֶׁ֗ה⸩משֶׁ֗ה⸨/fix⸩ לְדַבֵּ֛ר אֶת־כָּל־הַדְּבָרִ֥ים הָאֵ֖לֶּה אֶל־כָּל־יִשְׂרָאֵֽל׃
⸨lang:English⸩⁴⁶ ⸨/lang⸩וַיֹּ֤אמֶר אֲלֵהֶם֙ שִׂימ֣וּ לְבַבְכֶ֔ם לְכָל־הַ֨דְּבָרִ֔ים אֲשֶׁ֧ר אָֽנֹכִ֛י מֵעִ֥יד בָּכֶ֖ם הַיֹּ֑ום אֲשֶׁ֤ר תְּצַוֻּם֙ אֶת־בְּנֵיכֶ֔ם לִשְׁמֹ֣ר לַֽעֲשֹׂ֔ות אֶת־כָּל־דִּבְרֵ֖י הַתֹּורָ֥ה הַזֹּֽאת׃
⸨lang:English⸩⁴⁷ ⸨/lang⸩כִּ֠י לֹֽא־דָבָ֨ר רֵ֥ק הוּא֙ מִכֶּ֔ם כִּי־ה֖וּא חַיֵּיכֶ֑ם וּבַדָּבָ֣ר הַזֶּ֗ה תַּֽאֲרִ֤יכוּ יָמִים֙ עַל־הָ֣אֲדָמָ֔ה אֲשֶׁ֨ר אַתֶּ֜ם עֹֽבְרִ֧ים אֶת־הַיַּרְדֵּ֛ן שָׁ֖מָּה לְרִשְׁתָּֽהּ׃

פ

⸨lang:English⸩⁴⁸ ⸨/lang⸩וַיְדַבֵּ֤ר יְהֹוָה֙ אֶל־⸨fix:מֹשֶׁ֔ה⸩משֶׁ֔ה⸨/fix⸩ בְּעֶ֛צֶם הַיֹּ֥ום הַזֶּ֖ה לֵאמֹֽר׃
⸨lang:English⸩⁴⁹ ⸨/lang⸩עֲלֵ֡ה אֶל־הַר֩ הָֽעֲבָרִ֨ים הַזֶּ֜ה הַר־נְבֹ֗ו אֲשֶׁר֙ בְּאֶ֣רֶץ מֹואָ֔ב אֲשֶׁ֖ר עַל־פְּנֵ֣י יְרֵחֹ֑ו וּרְאֵה֙ אֶת־אֶ֣רֶץ כְּנַ֔עַן אֲשֶׁ֨ר אֲנִ֥י נֹתֵ֛ן לִבְנֵ֥י יִשְׂרָאֵ֖ל לַֽאֲחֻזָּֽה׃
⸨lang:English⸩⁵⁰ ⸨/lang⸩וּמֻ֗ת בָּהָר֙ אֲשֶׁ֤ר אַתָּה֙ עֹלֶ֣ה שָׁ֔מָּה וְהֵֽאָסֵ֖ף אֶל־עַמָּ֑יךָ כַּֽאֲשֶׁר־מֵ֞ת אַֽהֲרֹ֤ן אָחִ֙יךָ֙ בְּהֹ֣ר הָהָ֔ר וַיֵּאָ֖סֶף אֶל־עַמָּֽיו׃
⸨lang:English⸩⁵¹ ⸨/lang⸩עַל֩ אֲשֶׁ֨ר מְעַלְתֶּ֜ם בִּ֗י בְּתֹוךְ֙ בְּנֵ֣י יִשְׂרָאֵ֔ל בְּמֵֽי־מְרִיבַ֥ת קָדֵ֖שׁ מִדְבַּר־צִ֑ן עַ֣ל אֲשֶׁ֤ר לֹֽא־קִדַּשְׁתֶּם֙ אֹותִ֔י בְּתֹ֖וךְ בְּנֵ֥י יִשְׂרָאֵֽל׃
⸨lang:English⸩⁵² ⸨/lang⸩כִּ֥י מִנֶּ֖גֶד תִּרְאֶ֣ה אֶת־הָאָ֑רֶץ וְשָׁ֙מָּה֙ לֹ֣א תָבֹ֔וא אֶל־הָאָ֕רֶץ אֲשֶׁר־אֲנִ֥י נֹתֵ֖ן לִבְנֵ֥י יִשְׂרָאֵֽל׃