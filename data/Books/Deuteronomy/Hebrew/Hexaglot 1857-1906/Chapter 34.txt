⸨cen⸩פרשה לד׃

¹ וַיַּ֨עַל ⸨fix:מֹשֶׁ֜ה⸩משֶׁ֜ה⸨/fix⸩ מֵֽעַרְבֹ֤ת מֹואָב֙ אֶל־הַ֣ר נְבֹ֔ו רֹ֚אשׁ הַפִּסְגָּ֔ה אֲשֶׁ֖ר עַל־פְּנֵ֣י יְרֵחֹ֑ו וַיַּרְאֵ֨הוּ יְהֹוָ֧ה אֶת־כָּל־הָאָ֛רֶץ אֶת־הַגִּלְעָ֖ד עַד־דָּֽן׃
² וְאֵת֙ כָּל־נַפְתָּלִ֔י וְאֶת־אֶ֥רֶץ אֶפְרַ֖יִם וּמְנַשֶּׁ֑ה וְאֵת֙ כָּל־אֶ֣רֶץ יְהוּדָ֔ה עַ֖ד הַיָּ֥ם הָאַֽחֲרֹֽון׃
³ וְאֶת־הַנֶּ֗גֶב וְאֶת־הַכִּכָּ֞ר בִּקְעַ֧ת יְרֵחֹ֛ו עִ֥יר הַתְּמָרִ֖ים עַד־צֹֽעַר׃
⁴ וַיֹּ֨אמֶר יְהֹוָ֜ה אֵלָ֗יו זֹ֤את הָאָ֙רֶץ֙ אֲשֶׁ֣ר נִ֠שְׁבַּעְתִּי לִאַבְרָהָ֨ם לְיִצְחָ֤ק וּלְיַֽעֲקֹב֙ לֵאמֹ֔ר לְזַרְעֲךָ֖ אֶתְּנֶ֑נָּה הֶרְאִיתִ֣יךָ בְעֵינֶ֔יךָ וְשָׁ֖מָּה לֹ֥א תַֽעֲבֹֽר׃
⁵ וַיָּ֨מָת שָׁ֜ם ⸨fix:מֹשֶׁ֧ה⸩משֶׁ֧ה⸨/fix⸩ עֶֽבֶד־⸨fix:יְהֹוָ֛ה⸩יִהֹוָ֛ה⸨/fix⸩ בְּאֶ֥רֶץ מֹואָ֖ב עַל־פִּ֥י יְהֹוָֽה׃
⁶ וַיִּקְבֹּ֨ר אֹתֹ֤ו בַגַּי֙ בְּאֶ֣רֶץ מֹואָ֔ב מ֖וּל בֵּ֣ית פְּעֹ֑ור וְלֹֽא־יָדַ֥ע אִישׁ֙ אֶת־קְבֻ֣רָתֹ֔ו עַ֖ד הַיֹּ֥ום הַזֶּֽה׃
⁷ ⸨fix:וּמֹשֶׁ֗ה⸩וּמשֶׁ֗ה⸨/fix⸩ בֶּן־מֵאָ֧ה וְעֶשְׂרִ֛ים שָׁנָ֖ה בְּמֹתֹ֑ו לֹא־כָֽהֲתָ֥ה עֵינֹ֖ו וְלֹא־נָ֥ס לֵחֹֽה׃
⁸ וַיִּבְכּוּ֩ בְנֵ֨י יִשְׂרָאֵ֧ל אֶת־⸨fix:מֹשֶׁ֛ה⸩משֶׁ֛ה⸨/fix⸩ בְּעַרְבֹ֥ת מֹואָ֖ב ⸨fix:שְׁלֹשִׁ֣ים⸩שְׁלשִׁ֣ים⸨/fix⸩ יֹ֑ום וַיִּתְּמ֔וּ יְמֵ֥י בְכִ֖י אֵ֥בֶל ⸨fix:מֹשֶֽׁה⸩משֶֽׁה⸨/fix⸩׃
⁹ וִֽיהֹושֻׁ֣עַ בִּן־נ֗וּן מָלֵא֙ ר֣וּחַ חָכְמָ֔ה כִּֽי־סָמַ֥ךְ ⸨fix:מֹשֶׁ֛ה⸩משֶׁ֛ה⸨/fix⸩ אֶת־יָדָ֖יו עָלָ֑יו וַיִּשְׁמְע֨וּ אֵלָ֤יו בְּנֵֽי־יִשְׂרָאֵל֙ וַיַּֽעֲשׂ֔וּ כַּֽאֲשֶׁ֛ר צִוָּ֥ה יְהֹוָ֖ה אֶת־⸨fix:מֹשֶֽׁה⸩משֶֽׁה⸨/fix⸩׃
¹⁰ וְלֹא־קָ֨ם נָבִ֥יא עֹ֛וד בְּיִשְׂרָאֵ֖ל ⸨fix:כְּמֹשֶׁ֑ה⸩כְּמשֶׁ֑ה⸨/fix⸩ אֲשֶׁר֙ יְדָעֹ֣ו יְהֹוָ֔ה פָּנִ֖ים אֶל־פָּנִֽים׃
¹¹ לְכָל־הָ֨אֹתֹ֜ת וְהַמֹּֽופְתִ֗ים אֲשֶׁ֤ר שְׁלָחֹו֙ יְהֹוָ֔ה לַֽעֲשֹׂ֖ות בְּאֶ֣רֶץ מִצְרָ֑יִם לְפַרְעֹ֥ה וּלְכָל־עֲבָדָ֖יו וּלְכָל־אַרְצֹֽו׃
¹² וּלְכֹל֙ הַיָּ֣ד הַֽחֲזָקָ֔ה וּלְכֹ֖ל הַמֹּורָ֣א הַגָּדֹ֑ול אֲשֶׁר֙ עָשָׂ֣ה ⸨fix:מֹשֶׁ֔ה⸩משֶׁ֔ה⸨/fix⸩ לְעֵינֵ֖י כָּל־יִשְׂרָאֵֽל׃

⸨cen⸩נשלמו חמשה חומשי תורה׃
⸨cen⸩תהלה לאל נדול ונורא׃

⸨cen⸩הזק׃