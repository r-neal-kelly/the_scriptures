⸨cen⸩פרשה יד׃

⸨lang:English⸩⸨sup⸩1⸨/sup⸩ ⸨/lang⸩בָּנִ֣ים אַתֶּ֔ם לַֽיהֹוָ֖ה אֱלֹֽהֵיכֶ֑ם לֹ֣א תִתְגֹּֽדְד֗וּ וְלֹֽא־תָשִׂ֧ימוּ קָרְחָ֛ה בֵּ֥ין עֵֽינֵיכֶ֖ם לָמֵֽת׃
⸨lang:English⸩⸨sup⸩2⸨/sup⸩ ⸨/lang⸩כִּ֣י עַ֤ם ⸨fix:קָדֹושׁ֙⸩קָדֹוש֙⸨/fix⸩ אַתָּ֔ה לַֽיהֹוָ֖ה אֱלֹהֶ֑יךָ וּבְךָ֞ בָּחַ֣ר יְהֹוָ֗ה לִֽהְיֹ֥ות לֹו֙ לְעַ֣ם סְגֻלָּ֔ה מִכֹּל֙ הָ֣עַמִּ֔ים אֲשֶׁ֖ר עַל־פְּנֵ֥י הָֽאֲדָמָֽה׃

ס

⸨lang:English⸩⸨sup⸩3⸨/sup⸩ ⸨/lang⸩לֹ֥א תֹאכַ֖ל כָּל־תֹּֽועֵבָֽה׃
⸨lang:English⸩⸨sup⸩4⸨/sup⸩ ⸨/lang⸩זֹ֥את הַבְּהֵמָ֖ה אֲשֶׁ֣ר תֹּאכֵ֑לוּ שֹׁ֕ור שֵׂ֥ה כְבָשִׂ֖ים וְשֵׂ֥ה עִזִּֽים׃
⸨lang:English⸩⸨sup⸩5⸨/sup⸩ ⸨/lang⸩אַיָּ֥ל וּצְבִ֖י וְיַחְמ֑וּר וְאַקֹּ֥ו וְדִישֹׁ֖ן וּתְאֹ֥ו וָזָֽמֶר׃
⸨lang:English⸩⸨sup⸩6⸨/sup⸩ ⸨/lang⸩וְכָל־בְּהֵמָ֞ה מַפְרֶ֣סֶת פַּרְסָ֗ה וְשֹׁסַ֤עַת שֶׁ֙סַע֙ שְׁתֵּ֣י פְרָסֹ֔ות מַֽעֲלַ֥ת גֵּרָ֖ה בַּבְּהֵמָ֑ה אֹתָ֖הּ תֹּאכֵֽלוּ׃
⸨lang:English⸩⸨sup⸩7⸨/sup⸩ ⸨/lang⸩אַ֣ךְ אֶת־זֶ֞ה לֹ֤א תֹֽאכְלוּ֙ מִמַּֽעֲלֵ֣י הַגֵּרָ֔ה וּמִמַּפְרִיסֵ֥י הַפַּרְסָ֖ה הַשְּׁסוּעָ֑ה אֶת־הַ֠גָּמָל וְאֶת־הָֽאַרְנֶ֨בֶת וְאֶת־הַשָּׁפָ֜ן כִּי־מַֽעֲלֵ֧ה גֵרָ֣ה הֵ֗מָּה וּפַרְסָה֙ לֹ֣א הִפְרִ֔יסוּ טְמֵאִ֥ים הֵ֖ם לָכֶֽם׃
⸨lang:English⸩⸨sup⸩8⸨/sup⸩ ⸨/lang⸩וְאֶת־הַֽ֠חֲזִיר כִּֽי־מַפְרִ֨יס פַּרְסָ֥ה הוּא֙ וְלֹ֣א גֵרָה טָמֵ֥א ה֖וּא לָכֶ֑ם מִבְּשָׂרָם֙ לֹ֣א תֹאכֵ֔לוּ וּבְנִבְלָתָ֖ם לֹ֥א תִגָּֽעוּ׃

ס

⸨lang:English⸩⸨sup⸩9⸨/sup⸩ ⸨/lang⸩אֶת־זֶה֙ תֹּֽאכְל֔וּ מִכֹּ֖ל אֲשֶׁ֣ר בַּמָּ֑יִם כֹּ֧ל אֲשֶׁר־לֹ֛ו סְנַפִּ֥יר וְקַשְׂקֶ֖שֶׂת תֹּאכֵֽלוּ׃
⸨lang:English⸩⸨sup⸩10⸨/sup⸩ ⸨/lang⸩וְכֹ֨ל אֲשֶׁ֥ר אֵֽין־לֹ֛ו סְנַפִּ֥יר וְקַשְׂקֶ֖שֶׂת לֹ֣א תֹאכֵ֑לוּ טָמֵ֥א ה֖וּא לָכֶֽם׃

ס

⸨lang:English⸩⸨sup⸩11⸨/sup⸩ ⸨/lang⸩כָּל־צִֽפֹּ֥ור טְהֹרָ֖ה תֹּאכֵֽלוּ׃
⸨lang:English⸩⸨sup⸩12⸨/sup⸩ ⸨/lang⸩וְזֶ֕ה אֲשֶׁ֥ר לֹא־תֹֽאכְל֖וּ מֵהֶ֑ם הַנֶּ֥שֶׁר וְהַפֶּ֖רֶס וְהָֽעָזְנִיָּֽה׃
⸨lang:English⸩⸨sup⸩13⸨/sup⸩ ⸨/lang⸩וְהָֽרָאָה֙ ⸨fix:וְאֶת⸩וִאֶת⸨/fix⸩־הָ֣אַיָּ֔ה וְהַדַּיָּ֖ה לְמִינָֽהּ׃
⸨lang:English⸩⸨sup⸩14⸨/sup⸩ ⸨/lang⸩⸨fix:וְאֵ֥ת⸩וִאֵ֥ת⸨/fix⸩ כָּל־עֹרֵ֖ב לְמִינֹֽו׃
⸨lang:English⸩⸨sup⸩15⸨/sup⸩ ⸨/lang⸩וְאֵת֙ בַּ֣ת הַיַּֽעֲנָ֔ה וְאֶת־הַתַּחְמָ֖ס וְאֶת־הַשָּׁ֑חַף וְאֶת־הַנֵּ֖ץ לְמִינֵֽהוּ׃
⸨lang:English⸩⸨sup⸩16⸨/sup⸩ ⸨/lang⸩אֶת־הַכֹּ֥וס וְאֶת־הַיַּנְשׁ֖וּף וְהַתִּנְשָֽׁמֶת׃
⸨lang:English⸩⸨sup⸩17⸨/sup⸩ ⸨/lang⸩וְהַקָּאָ֥ת וְאֶת־הָֽרָחָ֖מָה וְאֶת־הַשָּׁלָֽךְ׃
⸨lang:English⸩⸨sup⸩18⸨/sup⸩ ⸨/lang⸩וְהַ֣חֲסִידָ֔ה וְהָֽאֲנָפָ֖ה לְמִינָ֑הּ וְהַדּֽוּכִיפַ֖ת וְהָֽעֲטַלֵּֽף׃
⸨lang:English⸩⸨sup⸩19⸨/sup⸩ ⸨/lang⸩וְכֹל֙ שֶׁ֣רֶץ הָעֹ֔וף טָמֵ֥א ה֖וּא לָכֶ֑ם לֹ֖א יֵֽאָכֵֽלוּ׃
⸨lang:English⸩⸨sup⸩20⸨/sup⸩ ⸨/lang⸩כָּל־עֹ֥וף טָהֹ֖ור תֹּאכֵֽלוּ׃
⸨lang:English⸩⸨sup⸩21⸨/sup⸩ ⸨/lang⸩לֹא־תֹֽאכְל֣וּ כָל־נְ֠בֵלָה לַגֵּ֨ר אֲשֶׁר־בִּשְׁעָרֶ֜יךָ תִּתְּנֶ֣נָּה וַֽאֲכָלָ֗הּ אֹ֤ו מָכֹר֙ לְנָכְרִ֔י כִּ֣י עַ֤ם קָדֹושׁ֙ אַתָּ֔ה לַֽיהֹוָ֖ה אֱלֹהֶ֑יךָ לֹֽא־תְבַשֵּׁ֥ל גְּדִ֖י בַּֽחֲלֵ֥ב אִמֹּֽו׃

פ

⸨lang:English⸩⸨sup⸩22⸨/sup⸩ ⸨/lang⸩עַשֵּׂ֣ר תְּעַשֵּׂ֔ר אֵ֖ת כָּל־תְּבוּאַ֣ת זַרְעֶ֑ךָ הַיֹּצֵ֥א הַשָּׂדֶ֖ה שָׁנָ֥ה שָׁנָֽה׃
⸨lang:English⸩⸨sup⸩23⸨/sup⸩ ⸨/lang⸩וְאָֽכַלְתָּ֞ לִפְנֵ֣י ׀ יְהֹוָ֣ה אֱלֹהֶ֗יךָ בַּמָּקֹ֣ום אֲשֶׁר־יִבְחַר֮ לְשַׁכֵּ֣ן שְׁמֹ֣ו שָׁם֒ מַֽעֲשַׂ֤ר דְּגָֽנְךָ֙ ⸨fix:תִּירֹֽשְׁךָ֣⸩תִּירֽשְׁךָ֣⸨/fix⸩ וְיִצְהָרֶ֔ךָ וּבְכֹרֹ֥ת בְּקָֽרְךָ֖ וְצֹאנֶ֑ךָ לְמַ֣עַן תִּלְמַ֗ד לְיִרְאָ֛ה אֶת־יְהֹוָ֥ה אֱלֹהֶ֖יךָ כָּל־הַיָּמִֽים׃
⸨lang:English⸩⸨sup⸩24⸨/sup⸩ ⸨/lang⸩וְכִֽי־יִרְבֶּ֨ה מִמְּךָ֜ הַדֶּ֗רֶךְ כִּ֣י לֹ֣א תוּכַל֮ שְׂאֵתֹו֒ כִּֽי־יִרְחַ֤ק מִמְּךָ֙ הַמָּקֹ֔ום אֲשֶׁ֤ר יִבְחַר֙ יְהֹוָ֣ה אֱלֹהֶ֔יךָ לָשׂ֥וּם שְׁמֹ֖ו שָׁ֑ם כִּ֥י יְבָֽרֶכְךָ֖ יְהֹוָ֥ה אֱלֹהֶֽיךָ׃
⸨lang:English⸩⸨sup⸩25⸨/sup⸩ ⸨/lang⸩וְנָֽתַתָּ֖ה בַּכָּ֑סֶף וְצַרְתָּ֤ הַכֶּ֙סֶף֙ בְּיָ֣דְךָ֔ וְהָֽלַכְתָּ֙ אֶל־הַמָּקֹ֔ום אֲשֶׁ֥ר יִבְחַ֛ר יְהֹוָ֥ה אֱלֹהֶ֖יךָ בֹּֽו׃
⸨lang:English⸩⸨sup⸩26⸨/sup⸩ ⸨/lang⸩וְנָֽתַתָּ֣ה הַכֶּ֡סֶף בְּכֹל֩ אֲשֶׁר־תְּאַוֶּ֨ה נַפְשְׁךָ֜ בַּבָּקָ֣ר וּבַצֹּ֗אן וּבַיַּ֙יִן֙ וּבַשֵּׁכָ֔ר וּבְכֹ֛ל אֲשֶׁ֥ר תִּשְׁאָֽלְךָ֖ נַפְשֶׁ֑ךָ וְאָכַלְתָּ֣ שָּׁ֗ם לִפְנֵי֙ יְהֹוָ֣ה אֱלֹהֶ֔יךָ וְשָֽׂמַחְתָּ֖ אַתָּ֥ה וּבֵיתֶֽךָ׃
⸨lang:English⸩⸨sup⸩27⸨/sup⸩ ⸨/lang⸩וְהַלֵּוִ֥י אֲשֶׁר־בִּשְׁעָרֶ֖יךָ לֹ֣א תַֽעַזְבֶ֑נּוּ כִּ֣י אֵ֥ין לֹ֛ו הֵ֥לֶק וְנַֽחֲלָ֖ה עִמָּֽךְ׃

ס

⸨lang:English⸩⸨sup⸩28⸨/sup⸩ ⸨/lang⸩מִקְצֵ֣ה ׀ ⸨fix:שָׁלֹ֣שׁ⸩שָׁל֣שׁ⸨/fix⸩ שָׁנִ֗ים תֹּוצִיא֙ אֶת־כָּל־מַעְשַׂר֙ תְּבוּאָ֣תְךָ֔ בַּשָּׁנָ֖ה הַהִ֑וא וְהִנַּחְתָּ֖ בִּשְׁעָרֶֽיךָ׃
⸨lang:English⸩⸨sup⸩29⸨/sup⸩ ⸨/lang⸩וּבָ֣א הַלֵּוִ֡י כִּ֣י אֵֽין־לֹו֩ חֵ֨לֶק וְנַֽחֲלָ֜ה עִמָּ֗ךְ וְ֠הַגֵּר וְהַיָּתֹ֤ום וְהָֽאַלְמָנָה֙ אֲשֶׁ֣ר בִּשְׁעָרֶ֔יךָ וְאָֽכְל֖וּ וְשָׂבֵ֑עוּ לְמַ֤עַן יְבָֽרֶכְךָ֙ יְהֹוָ֣ה אֱלֹהֶ֔יךָ בְּכָל־מַֽעֲשֵׂ֥ה יָֽדְךָ֖ אֲשֶׁ֥ר תַּֽעֲשֶֽׂה׃

ס