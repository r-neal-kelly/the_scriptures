⸨cen⸩פרשה מו׃

⸨lang:English⸩⸨sup⸩1⸨/sup⸩ ⸨/lang⸩וַיִּסַּ֤ע יִשְׂרָאֵל֙ וְכָל־אֲשֶׁר־לֹ֔ו וַיָּבֹ֖א בְּאֵ֣רָה שָׁ֑בַע וַיִּזְבַּ֣ח זְבָחִ֔ים לֵֽאלֹהֵ֖י אָבִ֥יו יִצְחָֽק׃
⸨lang:English⸩⸨sup⸩2⸨/sup⸩ ⸨/lang⸩וַיֹּ֨אמֶר אֱלֹהִ֤ים ׀ לְיִשְׂרָאֵל֙ בְּמַרְאֹ֣ת הַלַּ֔יְלָה וַיֹּ֖אמֶר יַֽעֲקֹ֣ב ׀ יַֽעֲקֹ֑ב וַיֹּ֖אמֶר הִנֵּֽנִי׃
⸨lang:English⸩⸨sup⸩3⸨/sup⸩ ⸨/lang⸩וַיֹּ֕אמֶר אָֽנֹכִ֥י הָאֵ֖ל אֱלֹהֵ֣י אָבִ֑יךָ אַל־תִּירָא֙ מֵֽרְדָ֣ה מִצְרַ֔יְמָה כִּֽי־לְגֹ֥וי גָּדֹ֖ול אֲשִֽׂימְךָ֥ שָֽׁם׃
⸨lang:English⸩⸨sup⸩4⸨/sup⸩ ⸨/lang⸩אָֽנֹכִ֗י אֵרֵ֤ד עִמְּךָ֙ מִצְרַ֔יְמָה וְאָֽנֹכִ֖י אַֽעַלְךָ֣ גַּם־עָלֹ֑ה וְיֹוסֵ֕ף יָשִׁ֥ית יָדֹ֖ו עַל־עֵינֶֽיךָ׃
⸨lang:English⸩⸨sup⸩5⸨/sup⸩ ⸨/lang⸩וַיָּ֥קָם יַֽעֲקֹ֖ב מִבְּאֵ֣ר שָׁ֑בַע וַיִּשְׂא֨וּ בְנֵֽי־יִשְׂרָאֵ֜ל אֶת־יַֽעֲקֹ֣ב אֲבִיהֶ֗ם וְאֶת־טַפָּם֙ וְאֶת־נְשֵׁיהֶ֔ם בַּֽעֲגָלֹ֕ות אֲשֶׁר־שָׁלַ֥ח פַּרְעֹ֖ה לָשֵׂ֥את אֹתֹֽו׃
⸨lang:English⸩⸨sup⸩6⸨/sup⸩ ⸨/lang⸩וַיִּקְח֣וּ אֶת־מִקְנֵיהֶ֗ם וְאֶת־רְכוּשָׁם֙ אֲשֶׁ֤ר רָֽכְשׁוּ֙ בְּאֶ֣רֶץ כְּנַ֔עַן וַיָּבֹ֖אוּ מִצְרָ֑יְמָה יַֽעֲקֹ֖ב וְכָל־זַרְעֹ֥ו אִתֹּֽו׃
⸨lang:English⸩⸨sup⸩7⸨/sup⸩ ⸨/lang⸩בָּנָ֞יו וּבְנֵ֤י בָנָיו֙ אִתֹּ֔ו בְּנֹתָ֛יו וּבְנֹ֥ות בָּנָ֖יו וְכָל־זַרְעֹ֑ו הֵבִ֥יא אִתֹּ֖ו מִצְרָֽיְמָה׃

ס

⸨lang:English⸩⸨sup⸩8⸨/sup⸩ ⸨/lang⸩וְאֵ֨לֶּה שְׁמֹ֧ות בְּנֵֽי־יִשְׂרָאֵ֛ל הַבָּאִ֥ים מִצְרַ֖יְמָה יַֽעֲקֹ֣ב וּבָנָ֑יו בְּכֹ֥ר יַֽעֲקֹ֖ב רְאוּבֵֽן׃
⸨lang:English⸩⸨sup⸩9⸨/sup⸩ ⸨/lang⸩וּבְנֵ֖י רְאוּבֵ֑ן חֲנֹ֥וךְ וּפַלּ֖וּא וְחֶצְרֹ֥ן וְכַרְמִֽי׃
⸨lang:English⸩⸨sup⸩10⸨/sup⸩ ⸨/lang⸩וּבְנֵ֣י שִׁמְעֹ֗ון יְמוּאֵ֧ל וְיָמִ֛ין וְאֹ֖הַד וְיָכִ֣ין וְצֹ֑חַר וְשָׁא֖וּל בֶּן־הַֽכְּנַֽעֲנִֽית׃
⸨lang:English⸩⸨sup⸩11⸨/sup⸩ ⸨/lang⸩וּבְנֵ֖י לֵוִ֑י גֵּֽרְשֹׁ֕ון קְהָ֖ת וּמְרָֽרִי׃
⸨lang:English⸩⸨sup⸩12⸨/sup⸩ ⸨/lang⸩וּבְנֵ֣י יְהוּדָ֗ה עֵ֧ר וְאֹונָ֛ן וְשֵׁלָ֖ה וָפֶ֣רֶץ וָזָ֑רַח וַיָּ֨מָת עֵ֤ר וְאֹונָן֙ בְּאֶ֣רֶץ כְּנַ֔עַן וַיִּהְי֥וּ בְנֵי־פֶ֖רֶץ חֶצְרֹ֥ן וְחָמֽוּל׃
⸨lang:English⸩⸨sup⸩13⸨/sup⸩ ⸨/lang⸩וּבְנֵ֖י יִשָּׂשכָ֑ר תֹּולָ֥ע וּפֻוָּ֖ה וְיֹ֖וב וְשִׁמְרֹֽן׃
⸨lang:English⸩⸨sup⸩14⸨/sup⸩ ⸨/lang⸩וּבְנֵ֖י זְבֻל֑וּן סֶ֥רֶד וְאֵלֹ֖ון וְיַחְלְאֵֽל׃
⸨lang:English⸩⸨sup⸩15⸨/sup⸩ ⸨/lang⸩אֵ֣לֶּה ׀ בְּנֵ֣י לֵאָ֗ה אֲשֶׁ֨ר יָֽלְדָ֤ה לְיַֽעֲקֹב֙ בְּפַדַּ֣ן אֲרָ֔ם וְאֵ֖ת דִּינָ֣ה בִתֹּ֑ו כָּל־נֶ֧פֶשׁ בָּנָ֛יו וּבְנֹותָ֖יו ⸨fix:שְׁלֹשִׁ֥ים⸩שְׁלשִׁ֥ים⸨/fix⸩ ⸨fix:וְשָׁלֹֽשׁ⸩וְשָׁלֽשׁ⸨/fix⸩׃
⸨lang:English⸩⸨sup⸩16⸨/sup⸩ ⸨/lang⸩וּבְנֵ֣י גָ֔ד צִפְיֹ֥ון וְחַגִּ֖י שׁוּנִ֣י וְאֶצְבֹּ֑ן עֵרִ֥י וַֽאֲרֹודִ֖י וְאַרְאֵלִֽי׃
⸨lang:English⸩⸨sup⸩17⸨/sup⸩ ⸨/lang⸩וּבְנֵ֣י אָשֵׁ֗ר יִמְנָ֧ה וְיִשְׁוָ֛ה וְיִשְׁוִ֥י וּבְרִיעָ֖ה וְשֶׂ֣רַח אֲחֹתָ֑ם וּבְנֵ֣י בְרִיעָ֔ה חֶ֖בֶר וּמַלְכִּיאֵֽל׃
⸨lang:English⸩⸨sup⸩18⸨/sup⸩ ⸨/lang⸩אֵ֚לֶּה בְּנֵ֣י זִלְפָּ֔ה אֲשֶׁר־נָתַ֥ן לָבָ֖ן לְלֵאָ֣ה בִתֹּ֑ו וַתֵּ֤לֶד אֶת־אֵ֙לֶּה֙ לְיַֽעֲקֹ֔ב שֵׁ֥שׁ עֶשְׂרֵ֖ה נָֽפֶשׁ׃
⸨lang:English⸩⸨sup⸩19⸨/sup⸩ ⸨/lang⸩בְּנֵ֤י רָחֵל֙ אֵ֣שֶׁת יַֽעֲקֹ֔ב יֹוסֵף וּבִנְיָמִֽן׃
⸨lang:English⸩⸨sup⸩20⸨/sup⸩ ⸨/lang⸩וַיִּוָּלֵ֣ד לְיֹוסֵף֮ בְּאֶ֣רֶץ מִצְרַיִם֒ אֲשֶׁ֤ר יָֽלְדָה־לֹּו֙ אָֽסְנַ֔ת ⸨fix:בַּת⸩בּת⸨/fix⸩־פֹּֽוטִי֥ פֶ֖רַע כֹּהֵ֣ן אֹ֑ן אֶת־מְנַשֶּׁ֖ה וְאֶת־אֶפְרָֽיִם׃
⸨lang:English⸩⸨sup⸩21⸨/sup⸩ ⸨/lang⸩וּבְנֵ֣י בִנְיָמִ֗ן בֶּ֤לַע וָבֶ֙כֶר֙ וְאַשְׁבֵּ֔ל גֵּרָ֥א וְנַֽעֲמָ֖ן אֵחִ֣י וָרֹ֑אשׁ מֻפִּ֥ים וְחֻפִּ֖ים וָאָֽרְדְּ׃
⸨lang:English⸩⸨sup⸩22⸨/sup⸩ ⸨/lang⸩אֵ֚לֶּה בְּנֵ֣י רָחֵ֔ל אֲשֶׁ֥ר יֻלַּ֖ד לְיַֽעֲקֹ֑ב כָּל־נֶ֖פֶשׁ אַרְבָּעָ֥ה עָשָֽׂר׃
⸨lang:English⸩⸨sup⸩23⸨/sup⸩ ⸨/lang⸩וּבְנֵ֥י דָּ֖ן חֻשִּֽׁים׃
⸨lang:English⸩⸨sup⸩24⸨/sup⸩ ⸨/lang⸩וּבְנֵ֖י נַפְתָּלִ֑י יַחְצְאֵ֥ל וְגוּנִ֖י וְיֵ֥צֶר וְשִׁלֵּֽם׃
⸨lang:English⸩⸨sup⸩25⸨/sup⸩ ⸨/lang⸩אֵ֚לֶּה בְּנֵ֣י בִלְהָ֔ה אֲשֶׁר־נָתַ֥ן לָבָ֖ן לְרָחֵ֣ל בִּתֹּ֑ו וַתֵּ֧לֶד אֶת־אֵ֛לֶּה לְיַֽעֲקֹ֖ב כָּל־נֶ֥פֶשׁ שִׁבְעָֽה׃
⸨lang:English⸩⸨sup⸩26⸨/sup⸩ ⸨/lang⸩כָּל־הַנֶּ֠פֶשׁ הַבָּאָ֨ה לְיַֽעֲקֹ֤ב מִצְרַ֙יְמָה֙ יֹֽצְאֵ֣י יְרֵכֹ֔ו מִלְּבַ֖ד נְשֵׁ֣י בְנֵי־יַֽעֲקֹ֑ב כָּל־נֶ֖פֶשׁ שִׁשִּׁ֥ים וָשֵֽׁשׁ׃
⸨lang:English⸩⸨sup⸩27⸨/sup⸩ ⸨/lang⸩וּבְנֵ֥י יֹוסֵ֛ף אֲשֶׁר־יֻלַּד־לֹ֥ו בְמִצְרַ֖יִם נֶ֣פֶשׁ שְׁנָ֑יִם כָּל־הַנֶּ֧פֶשׁ לְבֵֽית־יַֽעֲקֹ֛ב הַבָּ֥אָה מִצְרַ֖יְמָה שִׁבְעִֽים׃

ס

⸨lang:English⸩⸨sup⸩28⸨/sup⸩ ⸨/lang⸩וְאֶת־יְהוּדָ֞ה שָׁלַ֤ח לְפָנָיו֙ אֶל־יֹוסֵ֔ף לְהֹורֹ֥ת לְפָנָ֖יו ⸨fix:גֹּ֑שְׁנָה⸩גּ֑שְׁנָה⸨/fix⸩ וַיָּבֹ֖אוּ אַ֥רְצָה ⸨fix:גֹּֽשֶׁן⸩גּֽשֶׁן⸨/fix⸩׃
⸨lang:English⸩⸨sup⸩29⸨/sup⸩ ⸨/lang⸩וַיֶּאְסֹ֤ר יֹוסֵף֙ מֶרְכַּבְתֹּ֔ו וַיַּ֛עַל לִקְרַאת־יִשְׂרָאֵ֥ל אָבִ֖יו ⸨fix:גֹּ֑שְׁנָה⸩גּ֑שְׁנָה⸨/fix⸩ וַיֵּרָ֣א אֵלָ֗יו וַיִּפֹּל֙ עַל־צַוָּארָ֔יו וַיֵּ֥בְךְּ עַל־צַוָּארָ֖יו עֹֽוד׃
⸨lang:English⸩⸨sup⸩30⸨/sup⸩ ⸨/lang⸩וַיֹּ֧אמֶר יִשְׂרָאֵ֛ל אֶל־יֹוסֵ֖ף אָמ֣וּתָה הַפָּ֑עַם אַֽחֲרֵי֙ רְאֹותִ֣י אֶת־פָּנֶ֔יךָ כִּ֥י עֹֽודְךָ֖ חָֽי׃
⸨lang:English⸩⸨sup⸩31⸨/sup⸩ ⸨/lang⸩וַיֹּ֨אמֶר יֹוסֵ֤ף אֶל־אֶחָיו֙ וְאֶל־בֵּ֣ית אָבִ֔יו אֶֽעֱלֶ֖ה וְאַגִּ֣ידָה לְפַרְעֹ֑ה וְאֹֽמְרָ֣ה אֵלָ֔יו אַחַ֧י וּבֵֽית־אָבִ֛י אֲשֶׁ֥ר בְּאֶֽרֶץ־כְּנַ֖עַן בָּ֥אוּ אֵלָֽי׃
⸨lang:English⸩⸨sup⸩32⸨/sup⸩ ⸨/lang⸩וְהָֽאֲנָשִׁים֙ רֹ֣עֵי צֹ֔אן כִּֽי־אַנְשֵׁ֥י מִקְנֶ֖ה הָי֑וּ וְצֹאנָ֧ם וּבְקָרָ֛ם וְכָל־אֲשֶׁ֥ר לָהֶ֖ם הֵבִֽיאוּ׃
⸨lang:English⸩⸨sup⸩33⸨/sup⸩ ⸨/lang⸩וְהָיָ֕ה כִּֽי־יִקְרָ֥א לָכֶ֖ם פַּרְעֹ֑ה וְאָמַ֖ר מַה־מַּעֲשֵׂיכֶֽם׃
⸨lang:English⸩⸨sup⸩34⸨/sup⸩ ⸨/lang⸩וַֽאֲמַרְתֶּ֗ם אַנְשֵׁ֨י מִקְנֶ֜ה הָי֤וּ עֲבָדֶ֙יךָ֙ מִנְּעוּרֵ֣ינוּ וְעַד־עַ֔תָּה גַּם־אֲנַ֖חְנוּ גַּם־אֲבֹתֵ֑ינוּ בַּֽעֲב֗וּר תֵּֽשְׁבוּ֙ בְּאֶ֣רֶץ ⸨fix:גֹּ֔שֶׁן⸩גּ֔שֶׁן⸨/fix⸩ כִּֽי־תֹֽועֲבַ֥ת מִצְרַ֖יִם כָּל־רֹ֥עֵ֗ה צֹֽאן׃