⸨cen⸩פרשה ט׃

⸨lang:English⸩⸨sup⸩1⸨/sup⸩ ⸨/lang⸩וַיְבָ֣רֶךְ אֱלֹהִ֔ים אֶת⸨fix:־⸩־־⸨/fix⸩נֹ֖חַ וְאֶת־בָּנָ֑יו וַיֹּ֧אמֶר לָהֶ֛ם פְּר֥וּ וּרְב֖וּ וּמִלְא֥וּ אֶת־הָאָֽרֶץ׃
⸨lang:English⸩⸨sup⸩2⸨/sup⸩ ⸨/lang⸩וּמֹורַֽאֲכֶ֤ם וְחִתְּכֶם֙ יִֽהְיֶ֔ה עַ֚ל כָּל־חַיַּ֣ת הָאָ֔רֶץ וְעַ֖ל כָּל־עֹ֣וף הַשָּׁמָ֑יִם בְּכֹל֩ אֲשֶׁ֨ר תִּרְמֹ֧שׂ הָֽאֲדָמָ֛ה וּבְכָל־דְּגֵ֥י הַיָּ֖ם בְּיֶדְכֶ֥ם נִתָּֽנוּ׃
⸨lang:English⸩⸨sup⸩3⸨/sup⸩ ⸨/lang⸩כָּל־רֶ֙מֶשׂ֙ אֲשֶׁ֣ר הוּא־חַ֔י לָכֶ֥ם יִֽהְיֶ֖ה לְאָכְלָ֑ה כְּיֶ֣רֶק עֵ֔שֶׂב נָתַ֥תִּי לָכֶ֖ם אֶת־כֹּֽל׃
⸨lang:English⸩⸨sup⸩4⸨/sup⸩ ⸨/lang⸩אַ֣ךְ בָּשָׂ֕ר בְּנַפְשֹׁ֥ו דָמֹ֖ו לֹ֥א תֹאכֵֽלוּ׃
⸨lang:English⸩⸨sup⸩5⸨/sup⸩ ⸨/lang⸩וְאַ֨ךְ אֶת־דִּמְכֶ֤ם לְנַפְשֹֽׁתֵיכֶם֙ ⸨fix:אֶדְרֹ֔שׁ⸩אֶדְר֔שׁ⸨/fix⸩ מִיַּ֥ד כָּל־חַיָּ֖ה אֶדְרְשֶׁ֑נּוּ וּמִיַּ֣ד הָֽאָדָ֗ם מִיַּד֙ אִ֣ישׁ אָחִ֔יו ⸨fix:אֶדְרֹ֖שׁ⸩אֶדְר֖שׁ⸨/fix⸩ אֶת־נֶ֥פֶשׁ הָֽאָדָֽם׃
⸨lang:English⸩⸨sup⸩6⸨/sup⸩ ⸨/lang⸩שֹׁפֵךְ֙ דַּ֣ם הָֽאָדָ֔ם בָּֽאָדָ֖ם דָּמֹ֣ו יִשָּׁפֵ֑ךְ כִּ֚י בְּצֶ֣לֶם אֱלֹהִ֔ים עָשָׂ֖ה אֶת־הָֽאָדָֽם׃
⸨lang:English⸩⸨sup⸩7⸨/sup⸩ ⸨/lang⸩וְאַתֶּ֖ם פְּר֣וּ וּרְב֑וּ שִׁרְצ֥וּ בָאָ֖רֶץ וּרְבוּ־בָֽהּ׃

ס

⸨lang:English⸩⸨sup⸩8⸨/sup⸩ ⸨/lang⸩וַיֹּ֤אמֶר אֱלֹהִים֙ אֶל־נֹ֔חַ וְאֶל־בָּנָ֥יו אִתֹּ֖ו לֵאמֹֽר׃
⸨lang:English⸩⸨sup⸩9⸨/sup⸩ ⸨/lang⸩וַֽאֲנִ֕י הִֽנְנִ֥י מֵקִ֛ים אֶת⸨fix:־⸩־־⸨/fix⸩בְּרִיתִ֖י אִתְּכֶ֑ם וְאֶת⸨fix:־⸩־־⸨/fix⸩זַרְעֲכֶ֖ם אַֽחֲרֵיכֶֽם׃
⸨lang:English⸩⸨sup⸩10⸨/sup⸩ ⸨/lang⸩וְאֵ֨ת כָּל־נֶ֤פֶשׁ הַֽחַיָּה֙ אֲשֶׁ֣ר אִתְּכֶ֔ם בָּעֹ֧וף בַּבְּהֵמָ֛ה וּבְכָל־חַיַּ֥ת הָאָ֖רֶץ אִתְּכֶ֑ם מִכֹּל֙ יֹֽצְאֵ֣י הַתֵּבָ֔ה לְכֹ֖ל חַיַּ֥ת הָאָֽרֶץ׃
⸨lang:English⸩⸨sup⸩11⸨/sup⸩ ⸨/lang⸩וַֽהֲקִֽימֹתִ֤י אֶת־בְּרִיתִי֙ אִתְּכֶ֔ם וְלֹֽא־יִכָּרֵ֧ת כָּל⸨fix:־⸩־־⸨/fix⸩בָּשָׂ֛ר עֹ֖וד מִמֵּ֣י הַמַּבּ֑וּל וְלֹֽא־יִֽהְיֶ֥ה עֹ֛וד מַבּ֖וּל לְשַׁחֵ֥ת הָאָֽרֶץ׃
⸨lang:English⸩⸨sup⸩12⸨/sup⸩ ⸨/lang⸩וַיֹּ֣אמֶר אֱלֹהִ֗ים זֹ֤את אֹֽות־הַבְּרִית֙ אֲשֶׁר־אֲנִ֣י נֹתֵ֗ן בֵּינִי֙ וּבֵ֣ינֵיכֶ֔ם וּבֵ֛ין כָּל־נֶ֥פֶשׁ חַיָּ֖ה אֲשֶׁ֣ר אִתְּכֶ֑ם לְדֹרֹ֖ת עֹולָֽם׃
⸨lang:English⸩⸨sup⸩13⸨/sup⸩ ⸨/lang⸩אֶת־קַשְׁתִּ֕י נָתַ֖תִּי בֶּֽעָנָ֑ן וְהָֽיְתָה֙ לְאֹ֣ות בְּרִ֔ית בֵּינִ֖י וּבֵ֥ין הָאָֽרֶץ׃
⸨lang:English⸩⸨sup⸩14⸨/sup⸩ ⸨/lang⸩וְהָיָ֕ה בְּעַֽנֲנִ֥י עָנָ֖ן עַל־הָאָ֑רֶץ וְנִרְאֲתָ֥ה הַקֶּ֖שֶׁת בֶּֽעָנָֽן׃
⸨lang:English⸩⸨sup⸩15⸨/sup⸩ ⸨/lang⸩וְזָֽכַרְתִּ֣י אֶת־בְּרִיתִ֗י אֲשֶׁ֤ר בֵּינִי֙ וּבֵ֣ינֵיכֶ֔ם וּבֵ֛ין כָּל־נֶ֥פֶשׁ חַיָּ֖ה בְּכָל־בָּשָׂ֑ר וְלֹֽא־יִֽהְיֶ֨ה עֹ֤וד הַמַּ֙יִם֙ לְמַבּ֔וּל לְשַׁחֵ֖ת כָּל־בָּשָֽׂר׃
⸨lang:English⸩⸨sup⸩16⸨/sup⸩ ⸨/lang⸩וְהָֽיְתָ֥ה הַקֶּ֖שֶׁת בֶּֽעָנָ֑ן וּרְאִיתִ֗יהָ לִזְכֹּר֙ בְּרִ֣ית עֹולָ֔ם בֵּ֣ין אֱלֹהִ֔ים וּבֵין֙ כָּל־נֶ֣פֶשׁ חַיָּ֔ה בְּכָל־בָּשָׂ֖ר אֲשֶׁ֥ר עַל⸨fix:־⸩־־⸨/fix⸩הָאָֽרֶץ׃
⸨lang:English⸩⸨sup⸩17⸨/sup⸩ ⸨/lang⸩וַיֹּ֥אמֶר אֱלֹהִ֖ים אֶל־נֹ֑חַ זֹ֤את אֹֽות־הַבְּרִית֙ אֲשֶׁ֣ר הֲקִמֹ֔תִי בֵּינִ֕י וּבֵ֥ין כָּל־בָּשָׂ֖ר אֲשֶׁ֥ר עַל־הָאָֽרֶץ׃

פ

⸨lang:English⸩⸨sup⸩18⸨/sup⸩ ⸨/lang⸩וַיִּֽהְי֣וּ בְנֵי־נֹ֔חַ הַיֹּֽצְאִים֙ מִן־הַתֵּבָ֔ה שֵׁ֖ם וְחָ֣ם וָיָ֑פֶת וְחָ֕ם ה֖וּא אֲבִ֥י כְנָֽעַן׃
⸨lang:English⸩⸨sup⸩19⸨/sup⸩ ⸨/lang⸩⸨fix:שְׁלֹשָׁ֥ה⸩שְׁלשָׁ֥ה⸨/fix⸩ אֵ֖לֶּה בְּנֵי־נֹ֑חַ וּמֵאֵ֖לֶּה נָֽפְצָ֥ה כָל־הָאָֽרֶץ׃
⸨lang:English⸩⸨sup⸩20⸨/sup⸩ ⸨/lang⸩וַיָּ֥חֶל נֹ֖חַ אִ֣ישׁ הָֽאֲדָמָ֑ה וַיִּטַּ֖ע כָּֽרֶם׃
⸨lang:English⸩⸨sup⸩21⸨/sup⸩ ⸨/lang⸩וַיֵּ֥שְׁתְּ מִן־הַיַּ֖יִן וַיִּשְׁכָּ֑ר וַיִּתְגַּ֖ל בְּתֹ֥וךְ אָֽהֳלֹֽה׃
⸨lang:English⸩⸨sup⸩22⸨/sup⸩ ⸨/lang⸩וַיַּ֗רְא חָ֚ם אֲבִ֣י כְנַ֔עַן אֵ֖ת עֶרְוַ֣ת אָבִ֑יו וַיַּגֵּ֥ד לִשְׁנֵי־אֶחָ֖יו בַּחֽוּץ׃
⸨lang:English⸩⸨sup⸩23⸨/sup⸩ ⸨/lang⸩וַיִּקַּח֩ שֵׁ֨ם וָיֶ֜פֶת אֶת־הַשִּׂמְלָ֗ה וַיָּשִׂ֙ימוּ֙ עַל־שְׁכֶ֣ם שְׁנֵיהֶ֔ם וַיֵּֽלְכוּ֙ אֲחֹ֣רַנִּ֔ית וַיְכַסּ֕וּ אֵ֖ת עֶרְוַ֣ת אֲבִיהֶ֑ם וּפְנֵיהֶם֙ אֲחֹ֣רַנִּ֔ית וְעֶרְוַ֥ת אֲבִיהֶ֖ם לֹ֥א רָאֽוּ׃
⸨lang:English⸩⸨sup⸩24⸨/sup⸩ ⸨/lang⸩וַיִּ֥יקֶץ נֹ֖חַ מִיֵּינֹ֑ו וַיֵּ֕דַע אֵ֛ת אֲשֶׁר⸨fix:־⸩־־⸨/fix⸩עָ֥שָׂה לֹ֖ו בְּנֹ֥ו הַקָּטָֽן׃
⸨lang:English⸩⸨sup⸩25⸨/sup⸩ ⸨/lang⸩וַיֹּ֖אמֶר אָר֣וּר כְּנָ֑עַן עֶ֥בֶד עֲבָדִ֖ים יִֽהְיֶ֥ה לְאֶחָֽיו׃
⸨lang:English⸩⸨sup⸩26⸨/sup⸩ ⸨/lang⸩וַיֹּ֕אמֶר בָּר֥וּךְ יְהֹוָ֖ה אֱלֹ֣הֵי שֵׁ֑ם וִיהִ֥י כְנַ֖עַן עֶ֥בֶד לָֽמֹו׃
⸨lang:English⸩⸨sup⸩27⸨/sup⸩ ⸨/lang⸩יַ֤פְתְּ אֱלֹהִים֙ לְיֶ֔פֶת וְיִשְׁכֹּ֖ן בְּאָֽהֳלֵי־שֵׁ֑ם וִיהִ֥י כְנַ֖עַן עֶ֥בֶד לָֽמֹו׃
⸨lang:English⸩⸨sup⸩28⸨/sup⸩ ⸨/lang⸩וַֽיְחִי⸨fix:־⸩־־⸨/fix⸩נֹ֖חַ אַחַ֣ר הַמַּבּ֑וּל ⸨fix:שְׁלֹ֤שׁ⸩שְׁל֤שׁ⸨/fix⸩ מֵאֹות֙ שָׁנָ֔ה וַֽחֲמִשִּׁ֖ים שָׁנָֽה׃
⸨lang:English⸩⸨sup⸩29⸨/sup⸩ ⸨/lang⸩וַֽיְהִי֙ כָּל־יְמֵי־נֹ֔חַ תְּשַׁ֤ע מֵאֹות֙ שָׁנָה וַֽחֲמִשִּׁ֖ים שָׁנָ֑ה וַיָּמֹֽת׃

פ