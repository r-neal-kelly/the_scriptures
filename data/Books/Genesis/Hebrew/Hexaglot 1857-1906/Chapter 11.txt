⸨cen⸩פרשה יא׃

⸨lang:English⸩⸨sup⸩1⸨/sup⸩ ⸨/lang⸩וַֽיְהִ֥י כָל־הָאָ֖רֶץ שָׂפָ֣ה אֶחָ֑ת וּדְבָרִ֖ים אֲחָדִֽים׃
⸨lang:English⸩⸨sup⸩2⸨/sup⸩ ⸨/lang⸩וַֽיְהִ֖י בְּנָסְעָ֣ם מִקֶּ֑דֶם וַיִּמְצְא֥וּ בִקְעָ֛ה בְּאֶ֥רֶץ שִׁנְעָ֖ר וַיֵּ֥שְׁבוּ שָֽׁם׃
⸨lang:English⸩⸨sup⸩3⸨/sup⸩ ⸨/lang⸩וַיֹּֽאמְר֞וּ אִ֣ישׁ אֶל⸨fix:־⸩־־⸨/fix⸩רֵעֵ֗הוּ הָ֚בָה נִלְבְּנָ֣ה לְבֵנִ֔ים וְנִשְׂרְפָ֖ה לִשְׂרֵפָ֑ה וַתְּהִ֨י לָהֶ֤ם הַלְּבֵנָה֙ לְאָ֔֗בֶן וְהַ֣חֵמָ֔ר הָיָ֥ה לָהֶ֖ם לַחֹֽמֶר׃
⸨lang:English⸩⸨sup⸩4⸨/sup⸩ ⸨/lang⸩וַיֹּֽאמְר֞וּ הָ֣בָה ׀ נִבְנֶה־לָּ֣נוּ עִ֗יר וּמִגְדָּל וְרֹאשֹׁ֣ו בַשָּׁמַ֔יִם וְנַֽעֲשֶׂה־לָּ֖נוּ שֵׁ֑ם פֶּן⸨fix:־⸩־־⸨/fix⸩נָפ֖וּץ עַל⸨fix:־⸩־־⸨/fix⸩פְּנֵ֥י כָל־הָאָֽרֶץ׃
⸨lang:English⸩⸨sup⸩5⸨/sup⸩ ⸨/lang⸩וַיֵּ֣רֶד יְהֹוָ֔ה לִרְאֹ֥ת אֶת־הָעִ֖יר וְאֶת⸨fix:־⸩־־⸨/fix⸩הַמִּגְדָּ֑ל אֲשֶׁ֥ר בָּ֖נוּ בְּנֵ֥י הָֽאָדָֽם׃
⸨lang:English⸩⸨sup⸩6⸨/sup⸩ ⸨/lang⸩וַיֹּ֣אמֶר יְהֹוָה֗ הֵ֣ן עַ֤ם אֶחָד֙ וְשָׂפָ֤ה אַחַת֙ לְכֻלָּ֔ם וְזֶ֖ה הַֽחִלָּ֣ם לַֽעֲשֹׂ֑ות וְעַתָּה֙ לֹֽא־יִבָּצֵ֣ר מֵהֶ֔ם כֹּ֛ל אֲשֶׁ֥ר יָֽזְמ֖וּ לַֽעֲשֹֽׂות׃
⸨lang:English⸩⸨sup⸩7⸨/sup⸩ ⸨/lang⸩הָ֚בָה נֵֽרְדָ֔ה וְנָֽבְלָ֥ה שָׁ֖ם שְׂפָתָ֑ם אֲשֶׁר֙ לֹ֣א יִשְׁמְע֔וּ אִ֖ישׁ שְׂפַ֥ת רֵעֵֽהוּ׃
⸨lang:English⸩⸨sup⸩8⸨/sup⸩ ⸨/lang⸩וַיָּ֨פֶץ יְהֹוָ֥ה אֹתָ֛ם מִשָּׁ֖ם עַל⸨fix:־⸩־־⸨/fix⸩פְּנֵ֣י כָל⸨fix:־⸩־־⸨/fix⸩הָאָ֑רֶץ וַיַּחְדְּל֖וּ לִבְנֹ֥ת הָעִֽיר׃
⸨lang:English⸩⸨sup⸩9⸨/sup⸩ ⸨/lang⸩עַל־כֵּ֞ן קָרָ֤א שְׁמָהּ֙ בָּבֶ֔ל כִּי־שָׁ֛ם בָּלַ֥ל יְהֹוָ֖ה שְׂפַ֣ת כָּל־הָאָ֑רֶץ וּמִשָּׁם֙ הֱפִיצָ֣ם יְהֹוָ֔ה עַל־פְּנֵ֖י כָּל־הָאָֽרֶץ׃

פ

⸨lang:English⸩⸨sup⸩10⸨/sup⸩ ⸨/lang⸩אֵ֚לֶּה תֹּֽולְדֹ֣ת שֵׁ֔ם שֵׁ֚ם בֶּן־מְאַ֣ת שָׁנָ֔ה וַיֹּ֖ולֶד אֶת־אַרְפַּכְשָׁ֑ד שְׁנָתַ֖יִם אַחַ֥ר הַמַּבּֽוּל׃
⸨lang:English⸩⸨sup⸩11⸨/sup⸩ ⸨/lang⸩וַֽיְחִי־שֵׁ֗ם אַֽחֲרֵי֙ הֹֽולִידֹ֣ו אֶת־אַרְפַּכְשָׁ֔֯ד חֲמֵ֥שׁ מֵאֹ֖ות שָׁנָ֑ה וַיֹּ֥ולֶד בָּנִ֖ים וּבָנֹֽות׃

ס

⸨lang:English⸩⸨sup⸩12⸨/sup⸩ ⸨/lang⸩וְאַרְפַּכְשַׁ֣ד חַ֔י חָמֵ֥שׁ ⸨fix:וּשְׁלֹשִׁ֖ים⸩וּשְׁלשִׁ֖ים⸨/fix⸩ שָׁנָ֑ה וַיֹּ֖ולֶד אֶת־שָֽׁלַח׃
⸨lang:English⸩⸨sup⸩13⸨/sup⸩ ⸨/lang⸩וַֽיְחִ֣י אַרְפַּכְשַׁ֗ד אַחֲרֵי֙ הֹֽולִידֹ֣ו אֶת־שֶׁ֔לַח ⸨fix:שָׁלֹ֣שׁ⸩שָׁל֣שׁ⸨/fix⸩ שָׁנִ֔ים וְאַרְבַּ֥ע מֵאֹ֖ות שָׁנָ֑ה וַיֹּ֥ולֶד בָּנִ֖ים וּבָנֹֽות׃

ס

⸨lang:English⸩⸨sup⸩14⸨/sup⸩ ⸨/lang⸩וְשֶׁ֥לַח חַ֖י ⸨fix:שְׁלֹשִׁ֣ים⸩שְׁלשִׁ֣ים⸨/fix⸩ שָׁנָ֑ה וַיֹּ֖ולֶד אֶת־עֵֽבֶר׃
⸨lang:English⸩⸨sup⸩15⸨/sup⸩ ⸨/lang⸩וַֽיְחִי־שֶׁ֗לַח אַֽחֲרֵי֙ הֹֽולִידֹ֣ו אֶת־עֵ֔בֶר ⸨fix:שָׁלֹ֣שׁ⸩שָׁל֣שׁ⸨/fix⸩ שָׁנִ֔ים וְאַרְבַּ֥ע מֵאֹ֖ות שָׁנָ֑ה וַיֹּ֥ולֶד בָּנִ֖ים וּבָנֹֽות׃

ס

⸨lang:English⸩⸨sup⸩16⸨/sup⸩ ⸨/lang⸩וַֽיְחִי־עֵ֕בֶר אַרְבַּ֥ע ⸨fix:וּשְׁלֹשִׁ֖ים⸩וּשְׁלשִׁ֖ים⸨/fix⸩ שָׁנָ֑ה וַיֹּ֖ולֶד אֶת־פָּֽלֶג׃
⸨lang:English⸩⸨sup⸩17⸨/sup⸩ ⸨/lang⸩וַֽיְחִי־עֵ֗בֶר אַֽחֲרֵי֙ הֹֽולִידֹ֣ו אֶת⸨fix:־⸩־־⸨/fix⸩פֶּ֔לֶג ⸨fix:שְׁלֹשִׁ֣ים⸩שְׁלשִׁ֣ים⸨/fix⸩ שָׁנָ֔ה וְאַרְבַּ֥ע מֵאֹ֖ות שָׁנָ֑ה וַיֹּ֥ולֶד בָּנִ֖ים וּבָנֹֽות׃

ס

⸨lang:English⸩⸨sup⸩18⸨/sup⸩ ⸨/lang⸩וַֽיְחִי־פֶ֖לֶג ⸨fix:שְׁלֹשִׁ֣ים⸩שְׁלשִׁ֣ים⸨/fix⸩ שָׁנָ֑ה וַיֹּ֖ולֶד אֶת־רְעֽוּ׃
⸨lang:English⸩⸨sup⸩19⸨/sup⸩ ⸨/lang⸩וַֽיְחִי־פֶ֗לֶג אַֽחֲרֵי֙ הֹֽולִידֹ֣ו אֶת־רְע֔וּ תֵּ֥שַׁע שָׁנִ֖ים וּמָאתַ֣יִם שָׁנָ֑ה וַיֹּ֥ולֶד בָּנִים וּבָנֹֽות׃

ס

⸨lang:English⸩⸨sup⸩20⸨/sup⸩ ⸨/lang⸩וַֽיְחִ֣י רְע֔וּ שְׁתַּ֥יִם ⸨fix:וּשְׁלֹשִׁ֖ים⸩וּשְׁלשִׁ֖ים⸨/fix⸩ שָׁנָ֑ה וַיֹּ֖ולֶד אֶת־שְׂרֽוּג׃
⸨lang:English⸩⸨sup⸩21⸨/sup⸩ ⸨/lang⸩וַֽיְחִ֣י רְע֗וּ אַֽחֲרֵי֙ הֹֽולִידֹ֣ו אֶת־שְׂר֔וּג שֶׁ֥בַע שָׁנִ֖ים וּמָאתַ֣יִם שָׁנָ֑ה וַיֹּ֥ולֶד בָּנִ֖ים וּבָנֹֽות׃

ס

⸨lang:English⸩⸨sup⸩22⸨/sup⸩ ⸨/lang⸩וַֽיְחִ֥י שְׂר֖וּג ⸨fix:שְׁלֹשִׁ֣ים⸩שְׁלשִׁ֣ים⸨/fix⸩ שָׁנָ֑ה וַיֹּ֖ולֶד אֶת־נָחֹֽור׃
⸨lang:English⸩⸨sup⸩23⸨/sup⸩ ⸨/lang⸩וַֽיְחִ֣י שְׂר֗וּג אַֽחֲרֵ֛י הֹֽולִידֹ֥ו אֶת־נָחֹ֖ור מָאתַ֣יִם שָׁנָ֑ה וַיֹּ֥ולֶד בָּנִ֖ים וּבָנֹֽות׃

ס

⸨lang:English⸩⸨sup⸩24⸨/sup⸩ ⸨/lang⸩וַֽיְחִ֣י נָחֹ֔ור תֵּ֥שַׁע וְעֶשְׂרִ֖ים שָׁנָ֑ה וַיֹּ֖ולֶד אֶת־תָּֽרַח׃
⸨lang:English⸩⸨sup⸩25⸨/sup⸩ ⸨/lang⸩וַֽיְחִ֣י נָחֹ֗ור אַֽחֲרֵי֙ הֹֽולִידֹ֣ו אֶת־תֶּ֔רַח תְּשַׁע־עֶשְׂרֵ֥ה שָׁנָ֖ה וּמְאַ֣ת שָׁנָ֑ה וַיֹּ֥ולֶד בָּנִ֖ים וּבָנֹֽות׃

ס

⸨lang:English⸩⸨sup⸩26⸨/sup⸩ ⸨/lang⸩וַֽיְחִי־תֶ֖רַח שִׁבְעִ֣ים שָׁנָ֑ה וַיֹּ֙ולֶד֙ אֶת־אַבְרָ֔ם אֶת־נָחֹ֖ור וְאֶת־הָרָֽן׃
⸨lang:English⸩⸨sup⸩27⸨/sup⸩ ⸨/lang⸩וְאֵ֙לֶּה֙ תֹּֽולְדֹ֣ת תֶּ֔רַח תֶּ֚רַח הֹולִ֣יד אֶת־אַבְרָ֔ם אֶת־נָחֹ֖ור וְאֶת־הָרָ֑ן וְהָרָ֖ן הֹולִ֥יד אֶת־לֹֽוט׃
⸨lang:English⸩⸨sup⸩28⸨/sup⸩ ⸨/lang⸩וַיָּ֣מָת הָרָ֔ן עַל־פְּנֵ֖י תֶּ֣רַח אָבִ֑יו בְּאֶ֥רֶץ מֹֽולַדְתֹּ֖ו בְּא֥וּר כַּשְׂדִּֽים׃
⸨lang:English⸩⸨sup⸩29⸨/sup⸩ ⸨/lang⸩וַיִּקַּ֨ח אַבְרָ֧ם וְנָחֹ֛ור לָהֶ֖ם נָשִׁ֑ים שֵׁ֤ם אֵֽשֶׁת־אַבְרָם֙ שָׂרַ֔י וְשֵׁ֤ם אֵֽשֶׁת־נָחֹור֙ מִלְכָּ֔ה בַּת־הָרָ֥ן אֲבִֽי־מִלְכָּ֖ה וַֽאֲבִ֥י יִסְכָּֽה׃
⸨lang:English⸩⸨sup⸩30⸨/sup⸩ ⸨/lang⸩וַתְּהִ֥י שָׂרַ֖י עֲקָרָ֑ה אֵ֥ין לָ֖הּ וָלָֽד׃
⸨lang:English⸩⸨sup⸩31⸨/sup⸩ ⸨/lang⸩וַיִּקַּ֨ח תֶּ֜רַח אֶת־אַבְרָ֣ם בְּנֹ֗ו וְאֶת־לֹ֤וט בֶּן־הָרָן֙ בֶּן־בְּנֹ֔ו וְאֵת֙ שָׂרַ֣י כַּלָּתֹ֔ו אֵ֖שֶׁת אַבְרָ֣ם בְּנֹ֑ו וַיֵּֽצְא֨וּ אִתָּ֜ם מֵא֣וּר כַּשְׂדִּ֗ים לָלֶ֙כֶת֙ אַ֣רְצָה כְּנַ֔עַן וַיָּבֹ֥אוּ עַד־חָרָ֖ן וַיֵּ֥שְׁבוּ שָֽׁם׃
⸨lang:English⸩⸨sup⸩32⸨/sup⸩ ⸨/lang⸩וַיִּֽהְי֣וּ יְמֵי־תֶ֔רַח חָמֵ֥שׁ שָׁנִ֖ים וּמָאתַ֣יִם שָׁנָ֑ה וַיָּ֥מָת תֶּ֖רַח בְּחָרָֽן׃

⸨cen⸩פ פ פ ג