⸨cen⸩פרשה מא׃

⸨lang:English⸩⸨sup⸩1⸨/sup⸩ ⸨/lang⸩וַֽיְהִ֕י מִקֵּ֖ץ שְׁנָתַ֣יִם יָמִ֑ים וּפַרְעֹ֣ה חֹלֵ֔ם וְהִנֵּ֖ה עֹמֵ֥ד עַל־הַיְאֹֽר׃
⸨lang:English⸩⸨sup⸩2⸨/sup⸩ ⸨/lang⸩וְהִנֵּ֣ה מִן־הַיְאֹ֗ר עֹלֹת֙ שֶׁ֣בַע פָּרֹ֔ות יְפֹ֥ות מַרְאֶ֖ה וּבְרִיאֹ֣ת בָּשָׂ֑ר וַֽתִּרְעֶ֖ינָה בָּאָֽחוּ׃
⸨lang:English⸩⸨sup⸩3⸨/sup⸩ ⸨/lang⸩וְהִנֵּ֞ה שֶׁ֧בַע פָּרֹ֣ות אֲחֵרֹ֗ות עֹלֹ֤ות אַֽחֲרֵיהֶן֙ מִן־הַיְאֹ֔ר רָעֹ֥ות מַרְאֶ֖ה וְדַקֹּ֣ות בָּשָׂ֑ר וַֽתַּֽעֲמֹ֛דְנָה אֵ֥צֶל הַפָּרֹ֖ות עַל־שְׂפַ֥ת הַיְאֹֽר׃
⸨lang:English⸩⸨sup⸩4⸨/sup⸩ ⸨/lang⸩וַתֹּאכַ֣לְנָה הַפָּרֹ֗ות רָעֹ֤ות הַמַּרְאֶה֙ וְדַקֹּ֣ת הַבָּשָׂ֔ר אֵ֚ת שֶׁ֣בַע הַפָּרֹ֔ות יְפֹ֥ת הַמַּרְאֶ֖ה וְהַבְּרִיאֹ֑ת וַיִּיקַ֖ץ פַּרְעֹֽה׃
⸨lang:English⸩⸨sup⸩5⸨/sup⸩ ⸨/lang⸩וַיִּישָׁ֕ן וַֽיַּֽחֲלֹ֖ם שֵׁנִ֑ית וְהִנֵּ֣ה ׀ שֶׁ֣בַע שִׁבֳּלִ֗ים עֹלֹ֛ות בְּקָנֶ֥ה אֶחָ֖ד בְּרִיאֹ֥ות וְטֹבֹֽות׃
⸨lang:English⸩⸨sup⸩6⸨/sup⸩ ⸨/lang⸩וְהִנֵּה֙ שֶׁ֣בַע שִׁבֳּלִ֔ים דַּקֹּ֖ות וּשְׁדוּפֹ֣ת קָדִ֑ים צֹֽמְחֹ֖ות אַֽחֲרֵיהֶֽן׃
⸨lang:English⸩⸨sup⸩7⸨/sup⸩ ⸨/lang⸩וַתִּבְלַ֙עְנָה֙ הַשִּׁבֳּלִ֣ים הַדַּקֹּ֔ות אֵ֚ת שֶׁ֣בַע הַשִּׁבֳּלִ֔ים הַבְּרִיאֹ֖ות וְהַמְּלֵאֹ֑ות וַיִּיקַ֥ץ פַּרְעֹ֖ה וְהִנֵּ֥ה חֲלֹֽום׃
⸨lang:English⸩⸨sup⸩8⸨/sup⸩ ⸨/lang⸩וַיְהִ֤י בַבֹּ֙קֶר֙ וַתִּפָּ֣עֶם רוּחֹ֔ו וַיִּשְׁלַ֗ח וַיִּקְרָ֛א אֶת־כָּל־חַרְטֻמֵּ֥י מִצְרַ֖יִם וְאֶת־כָּל־חֲכָמֶ֑יהָ וַיְסַפֵּ֨ר פַּרְעֹ֤ה לָהֶם֙ אֶת־חֲלֹמֹ֔ו וְאֵֽין־פֹּותֵ֥ר אֹותָ֖ם לְפַרְעֹֽה׃
⸨lang:English⸩⸨sup⸩9⸨/sup⸩ ⸨/lang⸩וַיְדַבֵּר֙ שַׂ֣ר הַמַּשְׁקִ֔ים אֶת־פַּרְעֹ֖ה לֵאמֹ֑ר אֶת־חֲטָאַ֕י אֲנִ֖י מַזְכִּ֥יר הַיֹּֽום׃
⸨lang:English⸩⸨sup⸩10⸨/sup⸩ ⸨/lang⸩פַּרְעֹ֖ה קָצַ֣ף עַל־עֲבָדָ֑יו וַיִּתֵּ֨ן אֹתִ֜י בְּמִשְׁמַר בֵּ֚ית שַׂ֣ר הַטַּבָּחִ֔ים אֹתִ֕י וְאֵ֖ת שַׂ֥ר הָֽאֹפִֽים׃
⸨lang:English⸩⸨sup⸩11⸨/sup⸩ ⸨/lang⸩וַֽנַּֽחַלְמָ֥ה חֲלֹ֛ום בְּלַ֥יְלָה אֶחָ֖ד אֲנִ֣י וָה֑וּא אִ֛ישׁ כְּפִתְרֹ֥ון חֲלֹמֹ֖ו חָלָֽמְנוּ׃
⸨lang:English⸩⸨sup⸩12⸨/sup⸩ ⸨/lang⸩וְשָׁ֨ם אִתָּ֜נוּ נַ֣עַר עִבְרִ֗י עֶ֚בֶד לְשַׂ֣ר הַטַּבָּחִ֔ים וַנְּ֨סַפֶּר־לֹ֔ו וַיִּפְתָּר־לָ֖נוּ אֶת־⸨fix:חֲלֹֽמֹתֵ֑ינוּ⸩חֲלֹֽמתֵ֑ינוּ⸨/fix⸩ אִ֥ישׁ כַּֽחֲלֹמֹ֖ו פָּתָֽר׃
⸨lang:English⸩⸨sup⸩13⸨/sup⸩ ⸨/lang⸩וַיְהִ֛י כַּֽאֲשֶׁ֥ר פָּֽתַר־לָ֖נוּ כֵּ֣ן הָיָ֑ה אֹתִ֛י הֵשִׁ֥יב עַל־כַּנִּ֖י וְאֹתֹ֥ו תָלָֽה׃
⸨lang:English⸩⸨sup⸩14⸨/sup⸩ ⸨/lang⸩וַיִּשְׁלַ֤ח פַּרְעֹה֙ וַיִּקְרָ֣א אֶת־יֹוסֵ֔ף וַיְרִיצֻ֖הוּ מִן־הַבֹּ֑ור וַיְגַלַּח֙ וַיְחַלֵּ֣ף שִׂמְלֹתָ֔יו וַיָּבֹ֖א אֶל⸨fix:־⸩־־⸨/fix⸩פַּרְעֹֽה׃
⸨lang:English⸩⸨sup⸩15⸨/sup⸩ ⸨/lang⸩וַיֹּ֤אמֶר פַּרְעֹה֙ אֶל־יֹוסֵ֔ף חֲלֹ֣ום חָלַ֔מְתִּי וּפֹתֵ֖ר אֵ֣ין אֹתֹ֑ו וַֽאֲנִ֗י שָׁמַ֤עְתִּי עָלֶ֨יךָ לֵאמֹ֔ר תִּשְׁמַ֥ע חֲלֹ֖ום לִפְתֹּ֥ר אֹתֹֽו׃
⸨lang:English⸩⸨sup⸩16⸨/sup⸩ ⸨/lang⸩וַיַּ֨עַן יֹוסֵ֧ף אֶת־פַּרְעֹ֛ה לֵאמֹ֖ר בִּלְעָדָ֑י אֱלֹהִ֕ים יַֽעֲנֶ֖ה אֶת־שְׁלֹ֥ום פַּרְעֹֽה׃
⸨lang:English⸩⸨sup⸩17⸨/sup⸩ ⸨/lang⸩וַיְדַבֵּ֥ר פַּרְעֹ֖ה אֶל־יֹוסֵ֑ף בַּֽחֲלֹמִ֕י הִֽנְנִ֥י עֹמֵ֖ד עַל־שְׂפַ֥ת הַיְאֹֽר׃
⸨lang:English⸩⸨sup⸩18⸨/sup⸩ ⸨/lang⸩וְהִנֵּ֣ה מִן־הַיְאֹ֗ר עֹלֹת֙ שֶׁ֣בַע פָּרֹ֔ות בְּרִיאֹ֥ות בָּשָׂ֖ר וִיפֹ֣ת תֹּ֑אַר וַתִּרְעֶ֖ינָה בָּאָֽחוּ׃
⸨lang:English⸩⸨sup⸩19⸨/sup⸩ ⸨/lang⸩וְהִנֵּ֞ה שֶֽׁבַע־פָּרֹ֤ות אֲחֵרֹות֙ עֹלֹ֣ות אַֽחֲרֵיהֶ֔ן דַּלֹּ֨ות וְרָעֹ֥ות תֹּ֛אַר מְאֹ֖ד וְרַקֹּ֣ות בָּשָׂ֑ר לֹֽא־רָאִ֧יתִי כָהֵ֛נָּה בְכָל־אֶ֥רֶץ מִצְרַ֖יִם לָרֹֽעַ׃
⸨lang:English⸩⸨sup⸩20⸨/sup⸩ ⸨/lang⸩וַתֹּאכַ֙לְנָה֙ הַפָּרֹ֔ות הָֽרַקֹּ֖ות וְהָֽרָעֹ֑ות אֵ֣ת שֶׁ֧בַע הַפָּרֹ֛ות הָרִֽאשֹׁנֹ֖ות הַבְּרִיאֹֽת׃
⸨lang:English⸩⸨sup⸩21⸨/sup⸩ ⸨/lang⸩וַתָּבֹ֣אנָה אֶל־קִרְבֶּ֗נָה וְלֹ֤א נֹודַע֙ כִּֽי־בָ֣אוּ אֶל־קִרְבֶּ֔נָה וּמַרְאֵיהֶ֣ן רַ֔ע כַּֽאֲשֶׁ֖ר בַּתְּחִלָּ֑ה וָֽאִיקָֽץ׃
⸨lang:English⸩⸨sup⸩22⸨/sup⸩ ⸨/lang⸩וָאֵ֖רֶא בַּֽחֲלֹמִ֑י וְהִנֵּ֣ה ׀ שֶׁ֣בַע שִׁבֳּלִ֗ים עֹלֹ֛ת בְּקָנֶ֥ה אֶחָ֖ד מְלֵאֹ֥ת וְטֹבֹֽות׃
⸨lang:English⸩⸨sup⸩23⸨/sup⸩ ⸨/lang⸩וְהִנֵּה֙ שֶׁ֣בַע שִׁבֳּלִ֔ים צְנֻמֹ֥ות דַּקֹּ֖ות שְׁדֻפֹ֣ות קָדִ֑ים צֹֽמְחֹ֖ות אַֽחֲרֵיהֶֽם׃
⸨lang:English⸩⸨sup⸩24⸨/sup⸩ ⸨/lang⸩וַתִּבְלַ֙עְןָ֙ הַשִּׁבֳּלִ֣ים הַדַּקֹּ֔ת אֵ֛ת שֶׁ֥בַע הַשִּׁבֳּלִ֖ים הַטֹּבֹ֑ות וָֽאֹמַר֙ אֶל־הַֽחַרְטֻמִּ֔ים וְאֵ֥ין מַגִּ֖יד לִֽי׃
⸨lang:English⸩⸨sup⸩25⸨/sup⸩ ⸨/lang⸩וַיֹּ֤אמֶר יֹוסֵף֙ אֶל־פַּרְעֹ֔ה חֲלֹ֥ום פַּרְעֹ֖ה אֶחָ֣ד ה֑וּא אֵ֣ת אֲשֶׁ֧ר הָֽאֱלֹהִ֛ים עֹשֶׂ֖ה הִגִּ֥יד לְפַרְעֹֽה׃
⸨lang:English⸩⸨sup⸩26⸨/sup⸩ ⸨/lang⸩שֶׁ֧בַע פָּרֹ֣ת הַטֹּבֹ֗ת שֶׁ֤בַע שָׁנִים֙ הֵ֔נָּה וְשֶׁ֤בַע הַשִּׁבֳּלִים֙ הַטֹּבֹ֔ת שֶׁ֥בַע שָׁנִ֖ים הֵ֑נָּה חֲלֹ֖ום אֶחָ֥ד הֽוּא׃
⸨lang:English⸩⸨sup⸩27⸨/sup⸩ ⸨/lang⸩וְשֶׁ֣בַע הַ֠פָּרֹות הָֽרַקֹּ֨ות וְהָֽרָעֹ֜ת הָֽעֹלֹ֣ת אַֽחֲרֵיהֶ֗ן שֶׁ֤בַע שָׁנִים֙ הֵ֕נָּה וְשֶׁ֤בַע הַשִּׁבֳּלִים֙ הָֽרֵקֹ֔ות שְׁדֻפֹ֖ות הַקָּדִ֑ים יִֽהְי֕וּ שֶׁ֖בַע שְׁנֵ֥י רָעָֽב׃
⸨lang:English⸩⸨sup⸩28⸨/sup⸩ ⸨/lang⸩ה֣וּא הַדָּבָ֔ר אֲשֶׁ֥ר דִּבַּ֖רְתִּי אֶל־פַּרְעֹ֑ה אֲשֶׁ֧ר הָֽאֱלֹהִ֛ים עֹשֶׂ֖ה הֶרְאָ֥ה אֶת־פַּרְעֹֽה׃
⸨lang:English⸩⸨sup⸩29⸨/sup⸩ ⸨/lang⸩הִנֵּ֛ה שֶׁ֥בַע שָׁנִ֖ים בָּאֹ֑ות שָׂבָ֥ע גָּדֹ֖ול בְּכָל־אֶ֥רֶץ מִצְרָֽיִם׃
⸨lang:English⸩⸨sup⸩30⸨/sup⸩ ⸨/lang⸩וְ֠קָמוּ שֶׁ֨בַע שְׁנֵ֤י רָעָב֙ אַֽחֲרֵיהֶ֔ן וְנִשְׁכַּ֥ח כָּל־הַשָּׂבָ֖ע בְּאֶ֣רֶץ מִצְרָ֑יִם וְכִלָּ֥ה הָֽרָעָ֖ב אֶת־הָאָֽרֶץ׃
⸨lang:English⸩⸨sup⸩31⸨/sup⸩ ⸨/lang⸩וְלֹֽא־יִוָּדַ֤ע הַשָּׂבָע֙ בָּאָ֔רֶץ מִפְּנֵ֛י הָֽרָעָ֥ב הַה֖וּא אַֽחֲרֵי־כֵ֑ן כִּֽי־כָבֵ֥ד ה֖וּא מְאֹֽד׃
⸨lang:English⸩⸨sup⸩32⸨/sup⸩ ⸨/lang⸩וְעַ֨ל הִשָּׁנֹ֧ות הַֽחֲלֹ֛ום אֶל־פַּרְעֹ֖ה פַּֽעֲמָ֑יִם כִּֽי־נָכֹ֤ון הַדָּבָר֙ מֵעִ֣ם הָֽאֱלֹהִ֔ים וּֽמְמַהֵ֥ר הָֽאֱלֹהִ֖ים ⸨fix:לַֽעֲשֹׂתֹֽו⸩לַֽעֲשׂתֹֽו⸨/fix⸩׃
⸨lang:English⸩⸨sup⸩33⸨/sup⸩ ⸨/lang⸩וְעַתָּה֙ יֵרֶ֣א פַרְעֹ֔ה אִ֖ישׁ נָבֹ֣ון וְחָכָ֑ם וִֽישִׁיתֵ֖הוּ עַל־אֶ֥רֶץ מִצְרָֽיִם׃
⸨lang:English⸩⸨sup⸩34⸨/sup⸩ ⸨/lang⸩יַֽעֲשֶׂ֣ה פַרְעֹ֔ה וְיַפְקֵ֥ד פְּקִדִ֖ים עַל־הָאָ֑רֶץ וְחִמֵּשׁ֙ אֶת־אֶ֣רֶץ מִצְרַ֔יִם בְּשֶׁ֖בַע שְׁנֵ֥י הַשָּׂבָֽע׃
⸨lang:English⸩⸨sup⸩35⸨/sup⸩ ⸨/lang⸩וְיִקְבְּצ֗וּ אֶת־כָּל־אֹ֙כֶל֙ הַשָּׁנִ֣ים הַטֹּבֹ֔ות הַבָּאֹ֖ת הָאֵ֑לֶּה וְיִצְבְּרוּ־בָ֞ר תַּ֧חַת יַד־פַּרְעֹ֛ה אֹ֥כֶל בֶּֽעָרִ֖ים וְשָׁמָֽרוּ׃
⸨lang:English⸩⸨sup⸩36⸨/sup⸩ ⸨/lang⸩וְהָיָ֨ה הָאֹ֤כֶל לְפִקָּדֹון֙ לָאָ֔רֶץ לְשֶׁ֙בַע֙ שְׁנֵ֣י הָרָעָ֔ב אֲשֶׁ֥ר תִּֽהְיֶ֖יןָ בְּאֶ֣רֶץ מִצְרָ֑יִם וְלֹֽא־תִכָּרֵ֥ת הָאָ֖רֶץ בָּֽרָעָֽב׃
⸨lang:English⸩⸨sup⸩37⸨/sup⸩ ⸨/lang⸩וַיִּיטַ֥ב הַדָּבָ֖ר בְּעֵינֵ֣י פַרְעֹ֑ה וּבְעֵינֵ֖י כָּל־עֲבָדָֽיו׃
⸨lang:English⸩⸨sup⸩38⸨/sup⸩ ⸨/lang⸩וַיֹּ֥אמֶר פַּרְעֹ֖ה אֶל־עֲבָדָ֑יו הֲנִמְצָ֣א כָזֶ֔ה אִ֕ישׁ אֲשֶׁ֛ר ר֥וּחַ אֱלֹהִ֖ים בֹּֽו׃
⸨lang:English⸩⸨sup⸩39⸨/sup⸩ ⸨/lang⸩וַיֹּ֤אמֶר פַּרְעֹה֙ אֶל־יֹוסֵ֔ף אַֽחֲרֵ֨י הֹודִ֧יעַ אֱלֹהִ֛ים אֹֽותְךָ֖ אֶת־כָּל־זֹ֑את אֵֽין־נָבֹ֥ון וְחָכָ֖ם כָּמֹֽוךָ׃
⸨lang:English⸩⸨sup⸩40⸨/sup⸩ ⸨/lang⸩אַתָּה֙ תִּֽהְיֶ֣ה עַל־בֵּיתִ֔י וְעַל־פִּ֖יךָ יִשַּׁ֣ק כָּל־עַמִּ֑י רַ֥ק הַכִּסֵּ֖א אֶגְדַּ֥ל מִמֶּֽךָּ׃
⸨lang:English⸩⸨sup⸩41⸨/sup⸩ ⸨/lang⸩וַיֹּ֥אמֶר פַּרְעֹ֖ה אֶל־יֹוסֵ֑ף רְאֵה֙ נָתַ֣תִּי אֹֽתְ֔ךָ עַ֖ל כָּל־אֶ֥רֶץ מִצְרָֽיִם׃
⸨lang:English⸩⸨sup⸩42⸨/sup⸩ ⸨/lang⸩וַיָּ֨סַר פַּרְעֹ֤ה אֶת־טַבַּעְתֹּו֙ מֵעַ֣ל יָדֹ֔ו וַיִּתֵּ֥ן אֹתָ֖הּ עַל־יַ֣ד יֹוסֵ֑ף וַיַּלְבֵּ֤שׁ אֹתֹו֙ בִּגְדֵי־שֵׁ֔שׁ וַיָּ֛שֶׂם רְבִ֥ד הַזָּהָ֖ב עַל־צַוָּארֹֽו׃
⸨lang:English⸩⸨sup⸩43⸨/sup⸩ ⸨/lang⸩וַיַּרְכֵּ֣ב אֹתֹ֗ו בְּמִרְכֶּ֤בֶת הַמִּשְׁנֶה֙ אֲשֶׁר־לֹ֔ו וַיִּקְרְא֥וּ לְפָנָ֖יו אַבְרֵ֑ךְ וְנָתֹ֣ון אֹתֹ֔ו עַ֖ל כָּל־אֶ֥רֶץ מִצְרָֽיִם׃
⸨lang:English⸩⸨sup⸩44⸨/sup⸩ ⸨/lang⸩וַיֹּ֧אמֶר פַּרְעֹ֛ה אֶל־יֹוסֵ֖ף אֲנִ֣י פַרְעֹ֑ה וּבִלְעָדֶ֗יךָ לֹֽא־יָרִ֨ים אִ֧ישׁ אֶת־יָדֹ֛ו וְאֶת־רַגְלֹ֖ו בְּכָל־אֶ֥רֶץ מִצְרָֽיִם׃
⸨lang:English⸩⸨sup⸩45⸨/sup⸩ ⸨/lang⸩וַיִּקְרָ֨א פַרְעֹ֣ה שֵֽׁם־יֹוסֵף֮ צָֽפְנַ֣ת פַּעְנֵחַ֒ וַיִּתֶּן־לֹ֣ו אֶת־אָֽסְנַ֗ת בַּת־פֹּֽוטִ֥י פֶ֛רַע כֹּהֵ֥ן אֹ֖ן לְאִשָּׁ֑ה וַיֵּצֵ֥א יֹוסֵ֖ף עַל־אֶ֥רֶץ מִצְרָֽיִם׃
⸨lang:English⸩⸨sup⸩46⸨/sup⸩ ⸨/lang⸩וְיֹוסֵף֙ בֶּן־⸨fix:שְׁלֹשִׁ֣ים⸩שְׁלשִׁ֣ים⸨/fix⸩ שָׁנָ֔ה בְּעָמְדֹ֕ו לִפְנֵ֖י פַּרְעֹ֣ה מֶֽלֶךְ־מִצְרָ֑יִם וַיֵּצֵ֤א יֹוסֵף֙ מִלִּפְנֵ֣י פַרְעֹ֔ה וַיַּֽעֲבֹ֖ר בְּכָל־אֶ֥רֶץ מִצְרָֽיִם׃
⸨lang:English⸩⸨sup⸩47⸨/sup⸩ ⸨/lang⸩וַתַּ֣עַשׂ הָאָ֔רֶץ בְּשֶׁ֖בַע שְׁנֵ֣י הַשָּׂבָ֑ע לִקְמָצִֽים׃
⸨lang:English⸩⸨sup⸩48⸨/sup⸩ ⸨/lang⸩וַיִּקְבֹּ֞ץ אֶת־כָּל־אֹ֣כֶל ׀ שֶׁ֣בַע שָׁנִ֗ים אֲשֶׁ֤ר הָיוּ֙ בְּאֶ֣רֶץ מִצְרַ֔יִם וַיִּתֶּן־אֹ֖כֶל בֶּֽעָרִ֑ים אֹ֧כֶל שְׂדֵֽה־הָעִ֛יר אֲשֶׁ֥ר סְבִֽיבֹתֶ֖יהָ נָתַ֥ן בְּתֹוכָֽהּ׃
⸨lang:English⸩⸨sup⸩49⸨/sup⸩ ⸨/lang⸩וַיִּצְבֹּ֨ר יֹוסֵ֥ף בָּ֛ר כְּחֹ֥ול הַיָּ֖ם הַרְבֵּ֣ה מְאֹ֑ד עַ֛ד כִּֽי־חָדַ֥ל לִסְפֹּ֖ר כִּֽי־אֵ֥ין מִסְפָּֽר׃
⸨lang:English⸩⸨sup⸩50⸨/sup⸩ ⸨/lang⸩וּלְיֹוסֵ֤ף יֻלָּ֗ד֙ שְׁנֵ֣י בָנִ֔ים בְּטֶ֥רֶם תָּבֹ֖וא שְׁנַ֣ת הָֽרָעָ֑ב אֲשֶׁ֤ר יָֽלְדָה־לֹּו֙ אָֽסְנַ֔ת בַּת־פֹּֽוטִ֥י פֶ֖רַע כֹּהֵ֥ן אֹֽון׃
⸨lang:English⸩⸨sup⸩51⸨/sup⸩ ⸨/lang⸩וַיִּקְרָ֥א יֹוסֵ֛ף אֶת־שֵׁ֥ם הַבְּכֹ֖ור מְנַשֶּׁ֑ה כִּֽי־נַשַּׁ֤נִי אֱלֹהִים֙ אֶת־כָּל־עֲמָלִ֔י וְאֵ֖ת כָּל־בֵּ֥ית אָבִֽי׃
⸨lang:English⸩⸨sup⸩52⸨/sup⸩ ⸨/lang⸩וְאֵ֛ת שֵׁ֥ם הַשֵּׁנִ֖י קָרָ֥א אֶפְרָ֑יִם כִּֽי־הִפְרַ֥נִי אֱלֹהִ֖ים בְּאֶ֥רֶץ עָנְיִֽי׃
⸨lang:English⸩⸨sup⸩53⸨/sup⸩ ⸨/lang⸩וַתִּכְלֶ֕ינָה שֶׁבַ֖ע שְׁנֵ֣י הַשָּׂבָ֑ע אֲשֶׁ֥ר הָיָ֖ה בְּאֶ֥רֶץ מִצְרָֽיִם׃
⸨lang:English⸩⸨sup⸩54⸨/sup⸩ ⸨/lang⸩וַתְּחִלֶּ֜ינָה שֶׁ֣בַע שְׁנֵ֤י הָֽרָעָב֙ לָבֹ֔וא כַּֽאֲשֶׁ֖ר אָמַ֣ר יֹוסֵ֑ף וַיְהִ֤י רָעָב֙ בְּכָל־הָ֣אֲרָצֹ֔ות וּבְכָל־אֶ֥רֶץ מִצְרַ֖יִם הָ֥יָה לָֽחֶם׃
⸨lang:English⸩⸨sup⸩55⸨/sup⸩ ⸨/lang⸩וַתִּרְעַב֙ כָּל־אֶ֣רֶץ מִצְרַ֔יִם וַיִּצְעַ֥ק הָעָ֛ם אֶל־פַּרְעֹ֖ה לַלָּ֑חֶם וַיֹּ֨אמֶר פַּרְעֹ֤ה לְכָל־מִצְרַ֙יִם֙ לְכ֣וּ אֶל־יֹוסֵ֔ף אֲשֶׁר־יֹאמַ֥ר לָכֶ֖ם תַּֽעֲשֽׂוּ׃
⸨lang:English⸩⸨sup⸩56⸨/sup⸩ ⸨/lang⸩וְהָֽרָעָ֣ב הָיָ֔ה עַ֖ל כָּל־פְּנֵ֣י הָאָ֑רֶץ וַיִּפְתַּ֨ח יֹוסֵ֜ף אֶת־כָּל־אֲשֶׁ֤ר בָּהֶם֙ וַיִּשְׁבֹּ֣ר לְמִצְרַ֔יִם וַיֶּֽחֱזַ֣ק הָֽרָעָ֖ב בְּאֶ֥רֶץ מִצְרָֽיִם׃
⸨lang:English⸩⸨sup⸩57⸨/sup⸩ ⸨/lang⸩וְכָל־הָאָ֨רֶץ בָּ֣אוּ מִצְרַ֔יְמָה לִשְׁבֹּ֖ר אֶל־יֹוסֵ֑ף כִּֽי־חָזַ֥ק הָֽרָעָ֖ב בְּכָל־הָאָֽרֶץ׃