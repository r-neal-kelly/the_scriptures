⸨cen⸩CAPUT XXXIII⸼

⸨lang:English⸩1 ⸨/lang⸩⸨sc⸩Elevans⸨/sc⸩ autem Jacob oculos suos, vidit venientem Esau, et cum eo quadringentos viros: divisitque filios Liæ et Rachel, ambarumque famularum:
⸨lang:English⸩2 ⸨/lang⸩Et posuit utramque ancillam, et liberos earum, in principio: Liam vero, et filios ejus, in secundo loco: Rachel autem et Joseph novissimos.
⸨lang:English⸩3 ⸨/lang⸩Et ipse progrediens adoravit pronus in terram septies, donec appropinquaret frater ejus.
⸨lang:English⸩4 ⸨/lang⸩Currens itaque Esau obviam fratri suo, amplexatus est eum: stringensque collum ejus et osculans flevit.
⸨lang:English⸩5 ⸨/lang⸩Levatisque oculis, vidit mulieres et parvulos earum, et ait: Quid sibi volunt isti? et si ad te pertinent? Respondit: Parvuli sunt, quos donavit mihi Deus servo tuo.
⸨lang:English⸩6 ⸨/lang⸩Et appropinquantes ancillæ et filii earum, incurvati sunt.
⸨lang:English⸩7 ⸨/lang⸩Accessit quoque Lia cum pueris suis: et cum similiter adorassent, extremi Joseph et Rachel adoraverunt.
⸨lang:English⸩8 ⸨/lang⸩Dixitque Esau: Quænam sunt istæ turmæ quas obviam habui? Respondit: Ut invenirem gratiam coram domino meo.
⸨lang:English⸩9 ⸨/lang⸩At ille ait: Habeo plurima, frater mi, sint tua tibi.
⸨lang:English⸩10 ⸨/lang⸩Dixitque Jacob: Noli ita, obsecro: sed si inveni gratiam in oculis tuis, accipe munusculum de manibus meis: sic enim vidi faciem tuam, quasi viderim vultum Dei: esto mihi propitius,
⸨lang:English⸩11 ⸨/lang⸩Et suscipe benedictionem quam attuli tibi, et quam donavit mihi Deus tribuens omnia. Vix fratre compellente suscipiens,
⸨lang:English⸩12 ⸨/lang⸩Ait: Gradiamur simul, eroque socius itineris tui.
⸨lang:English⸩13 ⸨/lang⸩Dixitque Jacob: Nosti, domine mi, quod parvulos habeam teneros, et oves et boves fœtas, mecum: quas si plus in ambulando fecero laborare, morientur una die cuncti greges.
⸨lang:English⸩14 ⸨/lang⸩Præcedat dominus meus ante servum suum: et ego sequar paulatim vestigia ejus, sicut videro parvulos meos posse, donec veniam ad dominum meum in Seir.
⸨lang:English⸩15 ⸨/lang⸩Respondit Esau: Oro te, ut de populo qui mecum est, saltem socii remaneant viæ tuæ. Non est, inquit, necesse: hoc uno tantum indigeo, ut inveniam gratiam in conspectu tuo, domine mi.
⸨lang:English⸩16 ⸨/lang⸩Reversus est itaque illo die Esau itinere quo venerat in Seir.
⸨lang:English⸩17 ⸨/lang⸩Et Jacob venit in Socoth, ubi ædificata domo et fixis tentoriis, appellavit nomen loci illius Socoth, id est, tabernacula.
⸨lang:English⸩18 ⸨/lang⸩Transivitque in Salem urbem Sichimorum, quæ est in terra Chanaan, postquam reversus est de Mesopotamia Syriæ: et habitavit juxta oppidum.
⸨lang:English⸩19 ⸨/lang⸩Emitque partem agri in qua fixerat tabernacula, a filiis Hemor patris Sichem, centum agnis.
⸨lang:English⸩20 ⸨/lang⸩Et erecto ibi altari, invocavit super illud fortissimum Deum Israel.