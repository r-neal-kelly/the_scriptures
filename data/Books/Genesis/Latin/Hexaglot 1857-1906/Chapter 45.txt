⸨cen⸩CAPUT XLV⸼

⸨lang:English⸩1 ⸨/lang⸩⸨sc⸩Non⸨/sc⸩ se poterat ultra cohibere Joseph multis coram astantibus: unde præcepit ut egrederentur cuncti foras, et nullus interesset alienus agnitioni mutuæ.
⸨lang:English⸩2 ⸨/lang⸩Elevavitque vocem cum fletu: quam audierunt Ægyptii, omnisque domus Pharaonis.
⸨lang:English⸩3 ⸨/lang⸩Et dixit fratribus suis: Ego sum Joseph: adhuc pater meus vivit? Non poterant respondere fratres nimio terrore perterriti.
⸨lang:English⸩4 ⸨/lang⸩Ad quos ille clementer: Accedite, inquit, ad me. Et cum accessissent prope: Ego sum, ait, Joseph, frater vester, quem vendidistis in Ægyptum.
⸨lang:English⸩5 ⸨/lang⸩Nolite pavere, neque vobis durum esse videatur quod vendidistis me in his regionibus: pro salute enim vestra misit me Deus ante vos in Ægyptum.
⸨lang:English⸩6 ⸨/lang⸩Biennium est enim quod cœpit fames esse in terra: et adhuc quinque anni restant, quibus nec arari poterit, nec meti.
⸨lang:English⸩7 ⸨/lang⸩Præmisitque me Deus ut reservemini super terram, et escas ad vivendum habere possitis.
⸨lang:English⸩8 ⸨/lang⸩Non vestro consilio, sed Dei voluntate huc missus sum: qui fecit me quasi patrem Pharaonis, et dominum universæ domus ejus, ac principem in omni terra Ægypti.
⸨lang:English⸩9 ⸨/lang⸩Festinate, et ascendite ad patrem meum, et dicetis ei: Hæc mandat filius tuus Joseph: Deus fecit me dominum universæ terræ Ægypti: descende ad me, ne moreris,
⸨lang:English⸩10 ⸨/lang⸩Et habitabis in terra Gessen: erisque juxta me tu, et filii tui, et filii filiorum tuorum, oves tuæ, et armenta tua, et universa quæ possides.
⸨lang:English⸩11 ⸨/lang⸩Ibique te pascam (adhuc enim quinque anni residui sunt famis) ne et tu pereas, et domus tua, et omnia quæ possides.
⸨lang:English⸩12 ⸨/lang⸩En oculi vestri, et oculi fratris mei Benjamin, vident quod os meum loquatur ad vos.
⸨lang:English⸩13 ⸨/lang⸩Nuntiate patri meo universam gloriam meam, et cuncta quæ vidistis in Ægypto: festinate, et adducite eum ad me.
⸨lang:English⸩14 ⸨/lang⸩Cumque amplexatus recidisset in collum Benjamin fratris sui, flevit: illo quoque similiter flente super collum ejus.
⸨lang:English⸩15 ⸨/lang⸩Osculatusque est Joseph omnes fratres suos, et ploravit super singulos: post quæ ausi sunt loqui ad eum.
⸨lang:English⸩16 ⸨/lang⸩Auditumque est, et celebri sermone vulgatum in aula regis: Venerunt fratres Joseph: et gavisus est Pharao, atque omnis familia ejus.
⸨lang:English⸩17 ⸨/lang⸩Dixitque ad Joseph ut imperaret fratribus suis, dicens: Onerantes jumenta, ite in terram Chanaan,
⸨lang:English⸩18 ⸨/lang⸩Et tollite inde patrem vestrum et cognationem, et venite ad me: et ego dabo vobis omnia bona Ægypti, ut comedatis medullam terræ.
⸨lang:English⸩19 ⸨/lang⸩Præcipe etiam ut tollant plaustra de terra Ægypti, ad subvectionem parvulorum suorum ac conjugum: et dicito: Tollite patrem vestrum, et properate quantocius venientes.
⸨lang:English⸩20 ⸨/lang⸩Nec dimittatis quidquam de supellectili vestra: quia omnes opes Ægypti, vestræ erunt.
⸨lang:English⸩21 ⸨/lang⸩Feceruntque filii Israel ut eis mandatum fuerat. Quibus dedit Joseph plaustra, secundum Pharaonis imperium: et cibaria in itinere.
⸨lang:English⸩22 ⸨/lang⸩Singulis quoque proferri jussit binas stolas: Benjamin vero dedit trecentos argenteos cum quinque stolis optimis:
⸨lang:English⸩23 ⸨/lang⸩Tantumdem pecuniæ et vestium mittens patri suo, addens et asinos decem, qui subveherent ex omnibus divitiis Ægypti: et totidem asinas, triticum in itinere, panesque portantes.
⸨lang:English⸩24 ⸨/lang⸩Dimisit ergo fratres suos, et proficiscentibus ait: Ne irascamini in via.
⸨lang:English⸩25 ⸨/lang⸩Qui ascendentes ex Ægypto, venerunt in terram Chanaan ad patrem suum Jacob.
⸨lang:English⸩26 ⸨/lang⸩Et nuntiaverunt ei, dicentes: Joseph filius tuus vivit: et ipse dominatur in ⸨fix:omni⸩domni⸨/fix⸩ terra Ægypti. Quo audito Jacob, quasi de gravi somno evigilans, tamen non credebat eis.
⸨lang:English⸩27 ⸨/lang⸩Illi econtra referebant omnem ordinem rei. Cumque vidisset plaustra, et universa quæ miserat, revixit spiritus ejus,
⸨lang:English⸩28 ⸨/lang⸩Et ait: Sufficit mihi si adhuc Joseph filius meus vivit: vadam, et videbo illum antequam moriar.