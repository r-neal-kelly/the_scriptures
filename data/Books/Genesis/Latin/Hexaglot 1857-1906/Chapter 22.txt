⸨cen⸩CAPUT XXII⸼

⸨lang:English⸩1 ⸨/lang⸩⸨sc⸩Quæ⸨/sc⸩ postquam gesta sunt, tentavit Deus Abraham, et dixit ad eum: Abraham, Abraham. At ille respondit: Adsum.
⸨lang:English⸩2 ⸨/lang⸩Ait illi: Tolle filium tuum unigenitum, quem diligis, Isaac, et vade in terram visionis: atque ibi offeres eum in holocaustum super unum montium quem monstravero tibi.
⸨lang:English⸩3 ⸨/lang⸩Igitur Abraham de nocte consurgens, stravit asinum suum: ducens secum duos juvenes, et Isaac filium suum: cumque concidisset ligna in holocaustum, abiit ad locum quem præceperat ei Deus.
⸨lang:English⸩4 ⸨/lang⸩Die autem tertio, elevatis oculis, vidit locum procul:
⸨lang:English⸩5 ⸨/lang⸩Dixitque ad pueros suos: Expectate hic cum asino: ego et puer illuc usque properantes, postquam adoraverimus, revertemur ad vos.
⸨lang:English⸩6 ⸨/lang⸩Tulit quoque ligna holocausti, et imposuit super Isaac filium suum: ipse vero portabat in manibus ignem et gladium. Cumque duo pergerent simul,
⸨lang:English⸩7 ⸨/lang⸩Dixit Isaac patri suo: Pater mi. At ille respondit: Quid vis, fili? Ecce, inquit, ignis et ligna: ubi est victima holocausti?
⸨lang:English⸩8 ⸨/lang⸩Dixit autem Abraham: Deus providebit sibi victimam holocausti, fili mi. Pergebant ergo pariter.
⸨lang:English⸩9 ⸨/lang⸩Et venerunt ad locum quem ostenderat ei Deus, in quo ædificavit altare, et desuper ligna composuit: cumque alligasset Isaac filium suum, posuit eum in altare super struem lignorum.
⸨lang:English⸩10 ⸨/lang⸩Extenditque manum, et arripuit gladium, ut immolaret filium suum.
⸨lang:English⸩11 ⸨/lang⸩Et ecce angelus Domini de cælo clamavit, dicens: Abraham, Abraham. Qui respondit: Adsum.
⸨lang:English⸩12 ⸨/lang⸩Dixitque ei: Non extendas manum tuam super puerum, neque facias illi quidquam: nunc cognovi quod times Deum, et non pepercisti unigenito filio tuo propter me.
⸨lang:English⸩13 ⸨/lang⸩Levavit Abraham oculos suos, viditque post tergum arietem inter vepres hærentem cornibus, quem assumens obtulit holocaustum pro filio.
⸨lang:English⸩14 ⸨/lang⸩Appellavitque nomen loci illius, Dominus videt. Unde usque hodie dicitur: In monte Dominus videbit.
⸨lang:English⸩15 ⸨/lang⸩Vocavit autem angelus Domini Abraham secundo de cælo dicens:
⸨lang:English⸩16 ⸨/lang⸩Per memetipsum juravi, dicit Dominus: quia fecisti hanc rem, et non pepercisti filio tuo unigenito propter me:
⸨lang:English⸩17 ⸨/lang⸩Benedicam tibi, et multiplicabo semen tuum sicut stellas cæli, et velut arenam quæ est in littore maris: possidebit semen tuum portas inimicorum suorum,
⸨lang:English⸩18 ⸨/lang⸩Et BENEDICENTUR in semine tuo omnes gentes terræ, quia obedisti voci meæ.
⸨lang:English⸩19 ⸨/lang⸩Reversusque est Abraham ad pueros suos, abieruntque Bersabee simul, et habitavit ibi.
⸨lang:English⸩20 ⸨/lang⸩His ita gestis, nuntiatum est Abrahæ quod Melcha quoque genuisset filios Nachor fratri suo,
⸨lang:English⸩21 ⸨/lang⸩Hus primogenitum, et Buz fratrem ejus, et Camuel patrem Syrorum,
⸨lang:English⸩22 ⸨/lang⸩Et Cased, et Azau, Pheldas quoque et Jedlaph,
⸨lang:English⸩23 ⸨/lang⸩Ac Bathuel, de quo nata est Rebecca: octo istos genuit Melcha, Nachor fratri Abrahæ.
⸨lang:English⸩24 ⸨/lang⸩Concubina vero illius, nomine Roma, peperit Tabee, et Gaham, et Tahas, et Maacha.