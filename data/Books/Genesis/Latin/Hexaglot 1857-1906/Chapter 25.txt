⸨cen⸩CAPUT XXV⸼

⸨lang:English⸩1 ⸨/lang⸩⸨sc⸩Abraham⸨/sc⸩ vero aliam duxit uxorem nomine Ceturam:
⸨lang:English⸩2 ⸨/lang⸩Quæ peperit ei Zamran et Jecsan, et Madan, et Madian, et Jesboc, et Sue.
⸨lang:English⸩3 ⸨/lang⸩Jecsan quoque genuit Saba, et Dadan. Filii Dadan fuerunt, Assurim, et Latusim, et Loomim.
⸨lang:English⸩4 ⸨/lang⸩At vero ex Madian ortus est Epha, et Opher, et Henoch, et Abida, et Eldaa: omnes hi filii Ceturæ.
⸨lang:English⸩5 ⸨/lang⸩Deditque Abraham cuncta quæ possederat Isaac:
⸨lang:English⸩6 ⸨/lang⸩Filiis autem concubinarum largitus est munera, et separavit eos ab Isaac filio suo, dum adhuc ipse viveret, ad plagam orientalem.
⸨lang:English⸩7 ⸨/lang⸩Fuerunt autem dies vitæ Abrahæ, centum septuaginta quinque anni.
⸨lang:English⸩8 ⸨/lang⸩Et deficiens mortuus est in senectute bona, provectæque ætatis, et plenus dierum: congregatusque est ad populum suum.
⸨lang:English⸩9 ⸨/lang⸩Et sepelierunt eum Isaac et Ismael filii sui in spelunca duplici, quæ sita est in agro Ephron filii Seor Hethæi, e regione Mambre,
⸨lang:English⸩10 ⸨/lang⸩Quem emerat a filiis Heth: ibi sepultus est ipse, et Sara uxor ejus.
⸨lang:English⸩11 ⸨/lang⸩Et post obitum illius benedixit Deus Isaac filio ejus, qui habitabat juxta Puteum nomine Viventis et Videntis.
⸨lang:English⸩12 ⸨/lang⸩Hæ sunt generationes Ismael filii Abrahæ, quem peperit ei Agar, Ægyptia, famula Saræ:
⸨lang:English⸩13 ⸨/lang⸩Et hæc nomina filiorum ejus in vocabulis et generationibus suis. Primogenitus Ismaelis Nabaioth, deinde Cedar, et Adbeel, et Mabsam.
⸨lang:English⸩14 ⸨/lang⸩Masma quoque, et Duma, et Massa,
⸨lang:English⸩15 ⸨/lang⸩Hadar, et Thema, et Jethur, et Naphis, et Cedma.
⸨lang:English⸩16 ⸨/lang⸩Isti sunt filii Ismaelis: et hæc nomina per castella et oppida eorum, duodecim principes tribuum suarum.
⸨lang:English⸩17 ⸨/lang⸩Et facti sunt anni vitæ Ismaelis centum triginta septem, deficiensque mortuus est, et appositus ad populum suum.
⸨lang:English⸩18 ⸨/lang⸩Habitavit autem ab Hevila usque Sur, quæ respicit Ægyptum introeuntibus Assyrios; coram cunctis fratribus suis obiit.
⸨lang:English⸩19 ⸨/lang⸩Hæ quoque sunt generationes Isaac filii Abraham: Abraham genuit Isaac:
⸨lang:English⸩20 ⸨/lang⸩Qui cum quadraginta esset annorum, duxit uxorem Rebeccam filiam Bathuelis Syri de Mesopotamia, sororem Laban.
⸨lang:English⸩21 ⸨/lang⸩Deprecatusque est Isaac Dominum pro uxore sua, eo quod esset sterilis: qui exaudivit eum, et dedit conceptum Rebeccæ.
⸨lang:English⸩22 ⸨/lang⸩Sed collidebantur in utero ejus parvuli; quæ ait: Si sic mihi futurum erat, quid necesse fuit concipere? Perrexitque ut consuleret Dominum.
⸨lang:English⸩23 ⸨/lang⸩Qui respondens ait: Duæ gentes sunt in utero tuo, et duo populi ex ventre tuo dividentur, populusque populum superabit, et major serviet minori.
⸨lang:English⸩24 ⸨/lang⸩Jam tempus pariendi advenerat, et ecce gemini in utero ejus reperti sunt.
⸨lang:English⸩25 ⸨/lang⸩Qui prior egressus est, rufus erat, et totus in morem pellis hispidus: vocatumque est nomen ejus Esau. Protinus alter egrediens, plantam fratris tenebat manu: et idcirco appellavit eum Jacob.
⸨lang:English⸩26 ⸨/lang⸩Sexagenarius erat Isaac quando nati sunt ei parvuli.
⸨lang:English⸩27 ⸨/lang⸩Quibus adultis, factus est Esau vir gnarus venandi, et homo agricola: Jacob autem vir simplex habitabat in tabernaculis.
⸨lang:English⸩28 ⸨/lang⸩Isaac amabat Esau, eo quod de venationibus illius vesceretur: et Rebecca diligebat Jacob.
⸨lang:English⸩29 ⸨/lang⸩Coxit autem Jacob pulmentum: ad quem cum venisset Esau de agro lassus,
⸨lang:English⸩30 ⸨/lang⸩Ait: Da mihi de coctione hac rufa, quia oppido lassus sum. Quam ob causam vocatum est nomen ejus Edom.
⸨lang:English⸩31 ⸨/lang⸩Cui dixit Jacob: Vende mihi primogenita tua.
⸨lang:English⸩32 ⸨/lang⸩Ille respondit: En morior, quid mihi proderunt primogenita?
⸨lang:English⸩33 ⸨/lang⸩Ait Jacob: Jura ergo mihi. Juravit ei Esau, et vendidit primogenita.
⸨lang:English⸩34 ⸨/lang⸩Et sic accepto pane et lentis edulio, comedit, et bibit, et abiit; parvipendens quod primogenita vendidisset.