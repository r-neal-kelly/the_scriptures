⸨cen⸩CAPUT V⸼

⸨lang:English⸩1 ⸨/lang⸩⸨sc⸩Hic⸨/sc⸩ est liber generationis Adam. In die qua creavit Deus hominem, ad similitudinem Dei fecit illum.
⸨lang:English⸩2 ⸨/lang⸩Masculum et feminam creavit eos, et benedixit illis: et vocavit nomen eorum Adam, in die quo creati sunt.
⸨lang:English⸩3 ⸨/lang⸩Vixit autem Adam centum triginta annis: et genuit ad imaginem et similitudinem suam, vocavitque nomen ejus Seth.
⸨lang:English⸩4 ⸨/lang⸩Et facti sunt dies Adam, postquam genuit Seth, octingenti anni: genuitque filios et filias.
⸨lang:English⸩5 ⸨/lang⸩Et factum est omne tempus quod vixit Adam, anni nongenti triginta, et mortuus est.
⸨lang:English⸩6 ⸨/lang⸩Vixit quoque Seth centum quinque annis, et genuit Enos.
⸨lang:English⸩7 ⸨/lang⸩Vixitque Seth, postquam genuit Enos, octingentis septem annis, genuitque filios et filias.
⸨lang:English⸩8 ⸨/lang⸩Et facti sunt omnes dies Seth nongentorum duodecim annorum, et mortuus est.
⸨lang:English⸩9 ⸨/lang⸩Vixit vero Enos nonaginta annis, et genuit Cainan.
⸨lang:English⸩10 ⸨/lang⸩Post cujus ortum vixit octingentis quindecim annis, et genuit filios et filias.
⸨lang:English⸩11 ⸨/lang⸩Factique sunt omnes dies Enos nongenti quinque anni, et mortuus est.
⸨lang:English⸩12 ⸨/lang⸩Vixit quoque Cainan septuaginta annis, et genuit Malaleel.
⸨lang:English⸩13 ⸨/lang⸩Et vixit Cainan, postquam genuit Malaleel, octingentis quadraginta annis, genuitque filios et filias.
⸨lang:English⸩14 ⸨/lang⸩Et facti sunt omnes dies Cainan nongenti decem anni, et mortuus est.
⸨lang:English⸩15 ⸨/lang⸩Vixit autem Malaleel sexaginta quinque annis, et genuit Iared.
⸨lang:English⸩16 ⸨/lang⸩Et vixit Malaleel, postquam genuit Iared, octingentis triginta annis: et genuit filios et filias.
⸨lang:English⸩17 ⸨/lang⸩Et facti sunt omnes dies Malaleel octingenti nonaginta quinque anni, et mortuus est.
⸨lang:English⸩18 ⸨/lang⸩Vixitque Iared centum sexaginta duobus annis, et genuit Henoch.
⸨lang:English⸩19 ⸨/lang⸩Et vixit Iared, postquam genuit Henoch, octingentis annis, et genuit filios et filias.
⸨lang:English⸩20 ⸨/lang⸩Et facti sunt omnes dies Iared nongenti sexaginta duo anni, et mortuus est.
⸨lang:English⸩21 ⸨/lang⸩Porro Henoch vixit sexaginta quinque annis, et genuit Mathusalam.
⸨lang:English⸩22 ⸨/lang⸩Et ambulavit Henoch cum Deo: et vixit, postquam genuit Mathusalam, trecentis annis, et genuit filios et filias.
⸨lang:English⸩23 ⸨/lang⸩Et facti sunt omnes dies Henoch trecenti sexaginta quinque anni.
⸨lang:English⸩24 ⸨/lang⸩Ambulavitque cum Deo, et non apparuit: quia tulit eum Deus.
⸨lang:English⸩25 ⸨/lang⸩Vixit quoque Mathusala centum octoginta septem annis, et genuit Lamech.
⸨lang:English⸩26 ⸨/lang⸩Et vixit Mathusala, postquam genuit Lamech, septingentis octoginta duobus annis, et genuit filios et filias.
⸨lang:English⸩27 ⸨/lang⸩Et facti sunt omnes dies Mathusala nongenti sexaginta novem anni, et mortuus est.
⸨lang:English⸩28 ⸨/lang⸩Vixit autem Lamech centum octoginta duobus annis, et genuit filium:
⸨lang:English⸩29 ⸨/lang⸩Vocavitque nomen ejus Noe, dicens: Iste consolabitur nos ab operibus et laboribus manuum nostrarum, in terra cui maledixit Dominus.
⸨lang:English⸩30 ⸨/lang⸩Vixitque Lamech, postquam genuit Noe, quingentis nonaginta quinque annis, et genuit filios et filias.
⸨lang:English⸩31 ⸨/lang⸩Et facti sunt omnes dies Lamech, septingenti septuaginta septem anni, et mortuus est.
⸨lang:English⸩32 ⸨/lang⸩Noe vero, cum quingentorum esset annorum, genuit Sem, Cham, et Japheth.