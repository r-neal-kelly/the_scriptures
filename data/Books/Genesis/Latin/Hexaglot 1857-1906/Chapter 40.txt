⸨cen⸩CAPUT XL⸼

⸨lang:English⸩1 ⸨/lang⸩⸨sc⸩His⸨/sc⸩ ita gestis, accidit ut peccarent duo eunuchi, pincerna regis Ægypti, et pistor, domino suo.
⸨lang:English⸩2 ⸨/lang⸩Iratusque contra eos Pharao (nam alter pincernis præerat, alter pistoribus),
⸨lang:English⸩3 ⸨/lang⸩Misit eos in carcerem principis militum, in quo erat vinctus et Joseph.
⸨lang:English⸩4 ⸨/lang⸩At custos carceris tradidit eos Joseph, qui et ministrabat eis. Aliquantulum temporis fluxerat, et illi in custodia tenebantur.
⸨lang:English⸩5 ⸨/lang⸩Videruntque ambo somnium nocte una juxta interpretationem congruam sibi:
⸨lang:English⸩6 ⸨/lang⸩Ad quos cum introisset Joseph mane, et vidisset eos tristes,
⸨lang:English⸩7 ⸨/lang⸩Sciscitatus est eos, dicens: Cur tristior est hodie solito facies vestra?
⸨lang:English⸩8 ⸨/lang⸩Qui responderunt: Somnium vidimus, et non est qui interpretetur nobis. Dixitque ad eos Joseph: Numquid non Dei est interpretatio? referte mihi quid videritis.
⸨lang:English⸩9 ⸨/lang⸩Narravit prior, præpositus pincernarum, somnium suum: Videbam coram me vitem,
⸨lang:English⸩10 ⸨/lang⸩In qua erant tres propagines, crescere paulatim in gemmas, et post flores uvas maturescere:
⸨lang:English⸩11 ⸨/lang⸩Calicemque Pharaonis in manu mea: tuli ergo uvas, et expressi in calicem quem tenebam, et tradidi poculum Pharaoni.
⸨lang:English⸩12 ⸨/lang⸩Respondit Joseph: Hæc est interpretatio somnii: Tres propagines, tres adhuc dies sunt:
⸨lang:English⸩13 ⸨/lang⸩Post quos recordabitur Pharao ministerii tui, et restituet te in gradum pristinum: dabisque ei calicem juxta officium tuum, sicut ante facere consueveras.
⸨lang:English⸩14 ⸨/lang⸩Tantum memento mei, cum bene tibi fuerit, et facias mecum misericordiam, ut suggeras Pharaoni ut educat me de isto carcere:
⸨lang:English⸩15 ⸨/lang⸩Quia furto sublatus sum de terra Hebræorum; et hic innocens in lacum missus sum.
⸨lang:English⸩16 ⸨/lang⸩Videns pistorum magister quod prudenter somnium dissolvisset, ait: Et ego vidi somnium, quod tria canistra farinæ haberem super caput meum:
⸨lang:English⸩17 ⸨/lang⸩Et in uno canistro quod erat excelsius, portare me omnes cibos qui fiunt arte pistoria, avesque comedere ex eo.
⸨lang:English⸩18 ⸨/lang⸩Respondit Joseph: Hæc est interpretatio somnii: Tria canistra, tres adhuc dies sunt:
⸨lang:English⸩19 ⸨/lang⸩Post quos auferet Pharao caput tuum, ac suspendet te in cruce, et lacerabunt volucres carnes tuas.
⸨lang:English⸩20 ⸨/lang⸩Exinde dies tertius natalitius Pharaonis erat: qui faciens grande convivium pueris suis, recordatus est inter epulas magistri pincernarum, et pistorum principis.
⸨lang:English⸩21 ⸨/lang⸩Restituitque alterum in locum suum, ut porrigeret ei poculum:
⸨lang:English⸩22 ⸨/lang⸩Alterum suspendit in patibulo, ut conjectoris veritas probaretur.
⸨lang:English⸩23 ⸨/lang⸩Et tamen succedentibus prosperis, præpositus pincernarum oblitus est interpretis sui.