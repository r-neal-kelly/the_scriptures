⸨cen⸩GENESIS, CAPUT I⸼

⸨lang:English⸩⸨fix:1 ⸩⸨/fix⸩⸨/lang⸩⸨sc⸩In⸨/sc⸩ principio creavit Deus cælum et terram.
⸨lang:English⸩2 ⸨/lang⸩Terra autem erat inanis et vacua, et tenebræ erant super faciem abyssi: et Spiritus Dei ferebatur super aquas.
⸨lang:English⸩3 ⸨/lang⸩Dixitque Deus: Fiat lux. Et facta est lux.
⸨lang:English⸩4 ⸨/lang⸩Et vidit Deus lucem quod esset bona: et divisit lucem a tenebris.
⸨lang:English⸩5 ⸨/lang⸩Appellavitque lucem Diem, et tenebras Noctem: factumque est vespere et mane, dies unus.
⸨lang:English⸩6 ⸨/lang⸩Dixit quoque Deus: Fiat firmamentum in medio aquarum: et dividat aquas ab aquis.
⸨lang:English⸩7 ⸨/lang⸩Et fecit Deus firmamentum, divisitque aquas, quæ erant sub firmamento, ab his quæ erant super firmamentum. Et factum est ita.
⸨lang:English⸩8 ⸨/lang⸩Vocavitque Deus firmamentum, Cælum: et factum est vespere et mane, dies secundus.
⸨lang:English⸩9 ⸨/lang⸩Dixit vero Deus: Congregentur aquæ, quæ sub cælo sunt, in locum unum: et appareat arida. Et factum est ita.
⸨lang:English⸩10 ⸨/lang⸩Et vocavit Deus aridam, Terram; congregationesque aquarum appellavit Maria. Et vidit Deus quod esset bonum.
⸨lang:English⸩11 ⸨/lang⸩Et ait: Germinet terra herbam virentem et facientem semen, et lignum pomiferum faciens fructum juxta genus suum, cujus semen in semetipso sit super terram. Et factum est ita.
⸨lang:English⸩12 ⸨/lang⸩Et protulit terra herbam virentem, et facientem semen juxta genus suum, lignumque faciens fructum, et habens unumquodque sementem secundum speciem suam. Et vidit Deus quod esset bonum.
⸨lang:English⸩13 ⸨/lang⸩Et factum est vespere et mane, dies tertius.
⸨lang:English⸩14 ⸨/lang⸩Dixit autem Deus: Fiant luminaria in firmamento cæli, et dividant diem ac noctem, et sint in signa et tempora, et dies et annos:
⸨lang:English⸩15 ⸨/lang⸩Ut luceant in firmamento cæli, et illuminent terram. Et factum est ita.
⸨lang:English⸩16 ⸨/lang⸩Fecitque Deus duo luminaria magna: luminare majus, ut præesset diei: et luminare minus, ut præesset nocti: et stellas.
⸨lang:English⸩17 ⸨/lang⸩Et posuit eas in firmamento cæli, ut lucerent super terram,
⸨lang:English⸩18 ⸨/lang⸩Et præessent diei ac nocti, et dividerent lucem ac tenebras. Et vidit Deus quod esset bonum.
⸨lang:English⸩19 ⸨/lang⸩Et factum est vespere et mane, dies quartus.
⸨lang:English⸩20 ⸨/lang⸩Dixit etiam Deus: Producant aquæ reptile animæ viventis, et volatile super terram sub firmamento cæli.
⸨lang:English⸩21 ⸨/lang⸩Creavitque Deus cete grandia, et omnem animam viventem atque motabilem, quam produxerant aquæ in species suas, et omne volatile secundum genus suum. Et vidit Deus quod esset bonum.
⸨lang:English⸩22 ⸨/lang⸩Benedixitque eis, dicens: Crescite et multiplicamini, et replete aquas maris: avesque multiplicentur super terram.
⸨lang:English⸩23 ⸨/lang⸩Et factum est vespere et mane, dies quintus.
⸨lang:English⸩24 ⸨/lang⸩Dixit quoque Deus: Producat terra animam viventem in genere suo, jumenta, et reptilia, et bestias terræ secundum species suas. Factumque est ita.
⸨lang:English⸩25 ⸨/lang⸩Et fecit Deus bestias terræ juxta species suas, et jumenta, et omne reptile terræ in genere suo. Et vidit Deus quod esset bonum,
⸨lang:English⸩26 ⸨/lang⸩Et ait: Faciamus hominem ad imaginem et similitudinem nostram: et præsit piscibus maris, et volatilibus cæli, et bestiis, universæque terræ, omnique reptili quod movetur in terra.
⸨lang:English⸩27 ⸨/lang⸩Et creavit Deus hominem ad imaginem suam: ad imaginem Dei creavit illum: masculum et feminam creavit eos.
⸨lang:English⸩28 ⸨/lang⸩Benedixitque illis Deus, et ait: Crescite et multiplicamini, et replete terram, et subjicite eam, et dominamini piscibus maris, et volatilibus cæli, et universis animantibus quæ moventur super terram.
⸨lang:English⸩29 ⸨/lang⸩Dixitque Deus: Ecce dedi vobis omnem herbam afferentem semen super terram, et universa ligna quæ habent in semetipsis sementem generis sui, ut sint vobis in escam:
⸨lang:English⸩30 ⸨/lang⸩Et cunctis animantibus terræ, omnique volucri cæli, et universis quæ moventur in terra, et in quibus est anima vivens, ut habeant ad vescendum. Et factum est ita.
⸨lang:English⸩31 ⸨/lang⸩Viditque Deus cuncta quæ fecerat: et erant valde bona. Et factum est vespere et mane, dies sextus.