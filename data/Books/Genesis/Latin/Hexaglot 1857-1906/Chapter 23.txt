⸨cen⸩CAPUT XXIII⸼

⸨lang:English⸩1 ⸨/lang⸩⸨sc⸩Vixit⸨/sc⸩ autem Sara centum vigintiseptem annis.
⸨lang:English⸩2 ⸨/lang⸩Et mortua est in civitate Arbee, quæ est Hebron, in terra Chanaan: venitque Abraham ut plangeret et fleret eam.
⸨lang:English⸩3 ⸨/lang⸩Cumque surrexisset ab officio funeris, locutus est ad filios Heth, dicens:
⸨lang:English⸩4 ⸨/lang⸩Advena sum et peregrinus apud vos: date mihi jus sepulchri vobiscum, ut sepeliam mortuum meum.
⸨lang:English⸩5 ⸨/lang⸩Responderunt filii Heth, dicentes:
⸨lang:English⸩6 ⸨/lang⸩Audi nos, domine, princeps Dei es apud nos: in electis sepulchris nostris sepeli mortuum tuum: nullusque te prohibere poterit quin in monumento ejus sepelias mortuum tuum.
⸨lang:English⸩7 ⸨/lang⸩Surrexit Abraham, et adoravit populum terræ, filios videlicet Heth:
⸨lang:English⸩8 ⸨/lang⸩Dixitque ad eos: Si placet animæ vestræ ut sepeliam mortuum meum, audite me, et intercedite pro me apud Ephron filium Seor:
⸨lang:English⸩9 ⸨/lang⸩Ut det mihi speluncam duplicem, quam habet in extrema parte agri sui: pecunia digna tradat eam mihi coram vobis in possessionem sepulchri.
⸨lang:English⸩10 ⸨/lang⸩Habitabat autem Ephron in medio filiorum Heth. Responditque Ephron ad Abraham cunctis audientibus qui ingrediebantur portam civitatis illius, dicens:
⸨lang:English⸩11 ⸨/lang⸩Nequaquam ita fiat, domine mi, sed tu magis ausculta quod loquor: Agrum trado tibi, et speluncam quæ in eo est, præsentibus filiis populi mei, sepeli mortuum tuum.
⸨lang:English⸩12 ⸨/lang⸩Adoravit Abraham coram populo terræ.
⸨lang:English⸩13 ⸨/lang⸩Et locutus est ad Ephron circumstante plebe: Quæso, ut audias me: Dabo pecuniam pro agro: suscipe eam, et sic sepeliam mortuum meum in eo.
⸨lang:English⸩14 ⸨/lang⸩Responditque Ephron:
⸨lang:English⸩15 ⸨/lang⸩Domine mi, audi me: Terra, quam postulas, quadringentis siclis argenti valet: istud est pretium inter me et te: sed quantum est hoc? sepeli mortuum tuum.
⸨lang:English⸩16 ⸨/lang⸩Quod cum audisset Abraham, appendit pecuniam, quam Ephron postulaverat, audientibus filiis Heth, quadringentos siclos argenti probatæ monetæ publicæ.
⸨lang:English⸩17 ⸨/lang⸩Confirmatusque est ager quondam Ephronis, in quo erat spelunca duplex, respiciens Mambre, tam ipse, quam spelunca, et omnes arbores ejus in cunctis terminis ejus per circuitum,
⸨lang:English⸩18 ⸨/lang⸩Abrahæ in possessionem, videntibus filiis Heth, et cunctis qui intrabant portam civitatis illius.
⸨lang:English⸩19 ⸨/lang⸩Atque ita sepelivit Abraham Saram uxorem suam in spelunca agri duplici, quæ respiciebat Mambre, hæc est Hebron in terra Chanaan.
⸨lang:English⸩20 ⸨/lang⸩Et confirmatus est ager, et antrum quod erat in eo, Abrahæ in possessionem monumenti a filiis Heth.