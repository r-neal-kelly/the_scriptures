⸨cen⸩CAPUT XV⸼

⸨lang:English⸩1 ⸨/lang⸩⸨sc⸩His⸨/sc⸩ itaque transactis, factus est sermo Domini ad Abram per visionem, dicens: Noli timere, Abram; ego protector tuus sum, et merces tua magna nimis.
⸨lang:English⸩2 ⸨/lang⸩Dixitque Abram: Domine Deus, quid dabis mihi? ego vadam absque liberis: et filius procuratoris domus meæ iste Damascus Eliezer.
⸨lang:English⸩3 ⸨/lang⸩Addiditque Abram: Mihi autem non dedisti semen: et ecce vernaculus meus, heres meus erit.
⸨lang:English⸩4 ⸨/lang⸩Statimque sermo Domini factus est ad eum, dicens: Non erit hic heres tuus; sed qui egredietur de utero tuo, ipsum habebis heredem.
⸨lang:English⸩5 ⸨/lang⸩Eduxitque eum foras, et ait illi: Suspice cælum, et numera stellas, si potes. Et dixit ei: Sic erit semen tuum.
⸨lang:English⸩6 ⸨/lang⸩Credidit Abram Deo, et reputatum est illi ad justitiam.
⸨lang:English⸩7 ⸨/lang⸩Dixitque ad eum: Ego Dominus qui eduxi te de Ur Chaldæorum, ut darem tibi terram istam, et possideres eam.
⸨lang:English⸩8 ⸨/lang⸩At ille ait: Domine Deus, unde scire possum, quod possessurus sim eam?
⸨lang:English⸩9 ⸨/lang⸩Et respondens Dominus: Sume, inquit, mihi vaccam triennem, et capram trimam, et arietem annorum trium, turturem quoque et columbam.
⸨lang:English⸩10 ⸨/lang⸩Qui tollens universa hæc, divisit ea per medium, et utrasque partes contra se altrinsecus posuit: aves autem non divisit.
⸨lang:English⸩11 ⸨/lang⸩Descenderuntque volucres super cadavera, et abigebat eas Abram.
⸨lang:English⸩12 ⸨/lang⸩Cumque sol occumberet, sopor irruit super Abram, et horror magnus et tenebrosus invasit eum.
⸨lang:English⸩13 ⸨/lang⸩Dictumque est ad eum: Scito prænoscens quod peregrinum futurum sit semen tuum in terra non sua, et subjicient eos servituti, et affligent quadringentis annis.
⸨lang:English⸩14 ⸨/lang⸩Verumtamen gentem, cui servituri sunt, ego judicabo: et post hæc egredientur cum magna substantia.
⸨lang:English⸩15 ⸨/lang⸩Tu autem ibis ad patres tuos in pace, sepultus in senectute bona.
⸨lang:English⸩16 ⸨/lang⸩Generatione autem quarta revertentur huc: necdum enim completæ sunt iniquitates Amorrhæorum usque ad præsens tempus.
⸨lang:English⸩17 ⸨/lang⸩Cum ergo occubuisset sol, facta est caligo tenebrosa, et apparuit clibanus fumans, et lampas ignis transiens inter divisiones illas.
⸨lang:English⸩18 ⸨/lang⸩In illo die pepigit Dominus fœdus cum Abram, dicens: Semini tuo dabo terram hanc a fluvio Ægypti usque ad fluvium magnum Euphraten,
⸨lang:English⸩19 ⸨/lang⸩Cinæos, et Cenezæos, Cedmonæos,
⸨lang:English⸩20 ⸨/lang⸩Et Hethæos, et Pheresæos, Raphaim quoque,
⸨lang:English⸩21 ⸨/lang⸩Et Amorrhæos, et Chananæos, et Gergesæos, et Jebusæos.