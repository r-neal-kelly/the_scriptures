⸨cen⸩CAPUT XVII⸼

⸨lang:English⸩1 ⸨/lang⸩⸨sc⸩Postquam⸨/sc⸩ vero nonaginta et novem annorum esse cœperat, apparuit ei Dominus, dixitque ad eum: Ego Deus omnipotens: ambula coram me, et esto perfectus.
⸨lang:English⸩2 ⸨/lang⸩Ponamque fœdus meum inter me et te, et multiplicabo te vehementer nimis.
⸨lang:English⸩3 ⸨/lang⸩Cecidit Abram pronus in faciem.
⸨lang:English⸩⸨fix:4⸩4⸼⸨/fix⸩ ⸨/lang⸩Dixitque ei Deus: Ego sum, et pactum meum tecum, erisque pater multarum gentium.
⸨lang:English⸩5 ⸨/lang⸩Nec ultra vocabitur nomen tuum Abram; sed appellaberis Abraham: quia patrem multarum gentium constitui te.
⸨lang:English⸩6 ⸨/lang⸩Faciamque te crescere vehementissime, et ponam te in gentibus, regesque ex te egredientur.
⸨lang:English⸩7 ⸨/lang⸩Et statuam pactum meum inter me et te, et inter semen tuum post te in generationibus suis, fœdere sempiterno: ut sim Deus tuus, et seminis tui post te.
⸨lang:English⸩8 ⸨/lang⸩Daboque tibi et semini tuo terram peregrinationis tuæ, omnem terram Chanaan in possessionem æternam, eroque Deus eorum.
⸨lang:English⸩9 ⸨/lang⸩Dixit iterum Deus ad Abraham: Et tu ergo custodies pactum meum, et semen tuum post te in generationibus suis.
⸨lang:English⸩10 ⸨/lang⸩Hoc est pactum meum quod observabitis inter me et vos, et semen tuum post te: Circumcidetur ex vobis omne masculinum:
⸨lang:English⸩11 ⸨/lang⸩Et circumcidetis carnem præputii vestri, ut sit in signum fœderis inter me et vos.
⸨lang:English⸩12 ⸨/lang⸩Infans octo dierum circumcidetur in vobis, omne masculinum in generationibus vestris: tam vernaculus, quam emptitius circumcidetur, et quicumque non fuerit de stirpe vestra.
⸨lang:English⸩13 ⸨/lang⸩Eritque pactum meum in carne vestra in fœdus æternum.
⸨lang:English⸩14 ⸨/lang⸩Masculus, cujus præputii caro circumcisa non fuerit, delebitur anima illa de populo suo: quia pactum meum irritum fecit.
⸨lang:English⸩15 ⸨/lang⸩Dixit quoque Deus ad Abraham: Sarai uxorem tuam non vocabis Sarai, sed Saram.
⸨lang:English⸩16 ⸨/lang⸩Et benedicam ei, et ex illa dabo tibi filium cui benedicturus sum, eritque in nationes, et reges populorum orientur ex eo.
⸨lang:English⸩17 ⸨/lang⸩Cecidit Abraham in faciem suam, et risit, dicens in corde suo: Putasne centenario nascetur filius? et Sara nonagenaria pariet?
⸨lang:English⸩18 ⸨/lang⸩Dixitque ad Deum: Utinam Ismael vivat coram te.
⸨lang:English⸩19 ⸨/lang⸩Et ait Deus ad Abraham: Sara uxor tua pariet tibi filium, vocabisque nomen ejus Isaac, et constituam pactum meum illi in fœdus sempiternum, et semini ejus post eum.
⸨lang:English⸩20 ⸨/lang⸩Super Ismael quoque exaudivi te, ecce, benedicam ei, et augebo, et multiplicabo eum valde: duodecim duces generabit, et faciam illum in gentem magnam.
⸨lang:English⸩21 ⸨/lang⸩Pactum vero meum statuam ad Isaac, quem pariet tibi Sara tempore isto in anno altero.
⸨lang:English⸩22 ⸨/lang⸩Cumque finitus esset sermo loquentis cum eo, ascendit Deus ab Abraham.
⸨lang:English⸩23 ⸨/lang⸩Tulit autem Abraham Ismael filium suum, et omnes vernaculos domus suæ, universosque quos emerat, cunctos mares ex omnibus viris domus suæ: et circumcidit carnem præputii eorum statim in ipsa die, sicut præceperat ei Deus.
⸨lang:English⸩24 ⸨/lang⸩Abraham nonaginta et novem erat annorum quando circumcidit carnem præputii sui.
⸨lang:English⸩25 ⸨/lang⸩Et Ismael filius tredecim annos impleverat tempore circumcisionis suæ.
⸨lang:English⸩26 ⸨/lang⸩Eadem die circumcisus est Abraham, et Ismael filius ejus.
⸨lang:English⸩27 ⸨/lang⸩Et omnes viri domus illius, tam vernaculi, quam emptitii et alienigenæ, pariter circumcisi sunt.