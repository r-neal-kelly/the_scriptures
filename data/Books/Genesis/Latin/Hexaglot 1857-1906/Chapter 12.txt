⸨cen⸩CAPUT XII⸼

⸨lang:English⸩1 ⸨/lang⸩⸨sc⸩Dixit⸨/sc⸩ autem Dominus ad Abram: Egredere de terra tua, et de cognatione tua, et de domo patris tui, et veni in terram quam monstrabo tibi.
⸨lang:English⸩2 ⸨/lang⸩Faciamque te in gentem magnam, et benedicam tibi, et magnificabo nomen tuum, erisque benedictus.
⸨lang:English⸩3 ⸨/lang⸩Benedicam benedicentibus tibi, et maledicam maledicentibus tibi, atque IN TE benedicentur universæ cognationes terræ.
⸨lang:English⸩4 ⸨/lang⸩Egressus est itaque Abram sicut præceperat ei Dominus, et ivit cum eo Lot: septuaginta quinque annorum erat Abram cum egrederetur de Haran.
⸨lang:English⸩5 ⸨/lang⸩Tulitque Sarai uxorem suam, et Lot filium fratris sui, universamque substantiam quam possederant, et animas quas fecerant in Haran: et egressi sunt ut irent in terram Chanaan. Cumque venissent in eam,
⸨lang:English⸩6 ⸨/lang⸩Pertransivit Abram terram usque ad locum Sichem, usque ad convallem illustrem: Chananæus autem tunc erat in terra.
⸨lang:English⸩7 ⸨/lang⸩Apparuit autem Dominus Abram, et dixit ei: Semini tuo dabo terram hanc. Qui ædificavit ibi altare Domino, qui apparuerat ei.
⸨lang:English⸩8 ⸨/lang⸩Et inde transgrediens ad montem, qui erat contra orientem Bethel, tetendit ibi tabernaculum suum, ab occidente habens Bethel, et ab oriente Hai: ædificavit quoque ibi altare Domino, et invocavit nomen ejus.
⸨lang:English⸩9 ⸨/lang⸩Perrexitque Abram vadens, et ultra progrediens ad meridiem.
⸨lang:English⸩10 ⸨/lang⸩Facta est autem fames in terra: descenditque Abram in Ægyptum, ut peregrinaretur ibi: prævaluerat enim fames in terra.
⸨lang:English⸩11 ⸨/lang⸩Cumque prope esset ut ingrederetur ⸨fix:Ægyptum⸩Ægptum⸨/fix⸩, dixit Sarai uxori suæ: Novi quod pulchra sis mulier:
⸨lang:English⸩12 ⸨/lang⸩Et quod cum viderint te Ægyptii, dicturi sunt: Uxor ipsius est: et interficient me, et te reservabunt.
⸨lang:English⸩13 ⸨/lang⸩Dic ergo, obsecro te, quod soror mea sis: ut bene sit mihi propter te, et vivat anima mea ob gratiam tui.
⸨lang:English⸩14 ⸨/lang⸩Cum itaque ingressus esset Abram Ægyptum, viderunt Ægyptii mulierem quod esset pulchra nimis.
⸨lang:English⸩15 ⸨/lang⸩Et nuntiaverunt principes Pharaoni, et laudaverunt eam apud illum: et sublata est mulier in domum Pharaonis.
⸨lang:English⸩16 ⸨/lang⸩Abram vero bene usi sunt propter illam: fueruntque ei oves et boves, et asini, et servi et famulæ, et asinæ et cameli.
⸨lang:English⸩17 ⸨/lang⸩Flagellavit autem Dominus Pharaonem plagis maximis, et domum ejus, propter Sarai uxorem Abram.
⸨lang:English⸩18 ⸨/lang⸩Vocavitque Pharao Abram, et dixit ei: Quidnam est hoc quod fecisti mihi? quare non indicasti quod uxor tua esset?
⸨lang:English⸩19 ⸨/lang⸩Quam ob causam dixisti esse sororem tuam, ut tollerem eam mihi in uxorem? Nunc igitur ecce conjux tua: accipe eam, et vade.
⸨lang:English⸩20 ⸨/lang⸩Præcepitque Pharao super Abram viris: et deduxerunt eum, et uxorem illius, et omnia quæ habebat.