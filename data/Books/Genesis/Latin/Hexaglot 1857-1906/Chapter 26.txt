⸨cen⸩CAPUT XXVI⸼

⸨lang:English⸩1 ⸨/lang⸩⸨sc⸩Orta⸨/sc⸩ autem fame super terram, post eam sterilitatem quæ acciderat in diebus Abraham, abiit Isaac ad Abimelech regem Palæstinorum in Gerara.
⸨lang:English⸩2 ⸨/lang⸩Apparuitque ei Dominus, et ait: Ne descendas in Ægyptum, sed quiesce in terra, quam dixero tibi.
⸨lang:English⸩3 ⸨/lang⸩Et peregrinare in ea, eroque tecum, et benedicam tibi: tibi enim et semini tuo dabo universas regiones has, complens juramentum quod spopondi Abraham patri tuo.
⸨lang:English⸩4 ⸨/lang⸩Et multiplicabo semen tuum sicut stellas cæli: daboque posteris tuis universas regiones has: et BENEDICENTUR in semine tuo omnes gentes terræ,
⸨lang:English⸩5 ⸨/lang⸩Eo quod obedierit Abraham voci meæ, et custodierit præcepta et mandata mea, et ceremonias legesque servaverit.
⸨lang:English⸩6 ⸨/lang⸩Mansit itaque Isaac in Geraris,
⸨lang:English⸩7 ⸨/lang⸩Qui cum interrogaretur a viris loci illius super uxore sua, respondit: Soror mea est. Timuerat enim confiteri quod sibi esset sociata conjugio, reputans ne forte interficerent eum propter illius pulchritudinem.
⸨lang:English⸩8 ⸨/lang⸩Cumque pertransissent dies plurimi, et ibidem moraretur prospiciens Abimelech rex Palæstinorum per fenestram, vidit eum jocantem cum Rebecca uxore sua.
⸨lang:English⸩9 ⸨/lang⸩Et accersito eo, ait: Perspicuum est quod uxor tua sit: cur mentitus es eam sororem tuam esse? Respondit: Timui ne morerer propter eam.
⸨lang:English⸩10 ⸨/lang⸩Dixitque Abimelech: Quare imposuisti nobis? Potuit coire quispiam de populo cum uxore tua, et induxeras super nos grande peccatum, Præcepitque omni populo, dicens:
⸨lang:English⸩11 ⸨/lang⸩Qui tetigerit hominis hujus uxorem, morte morietur.
⸨lang:English⸩12 ⸨/lang⸩Sevit autem Isaac in terra illa, et invenit in ipso anno centuplum: benedixitque ei Dominus.
⸨lang:English⸩13 ⸨/lang⸩Et locupletatus est homo, et ibat proficiens atque succrescens, donec magnus vehementer effectus est:
⸨lang:English⸩14 ⸨/lang⸩Habuit quoque possessiones ovium et armentorum, et familiæ plurimum. Ob hoc invidentes ei Palæstini,
⸨lang:English⸩15 ⸨/lang⸩Omnes puteos, quos foderant servi patris illius, Abraham, illo tempore obstruxerunt, implentes humo:
⸨lang:English⸩16 ⸨/lang⸩In tantum, ut ipse Abimelech diceret ad Isaac: Recede a nobis, quoniam potentior nobis factus es valde.
⸨lang:English⸩17 ⸨/lang⸩Et ille discedens, ut veniret ad torrentum Geraræ, habitaretque ibi:
⸨lang:English⸩18 ⸨/lang⸩Rursum fodit alios puteos, quos foderant servi patris sui Abraham, et quos, illo mortuo, olim obstruxerant Philisthiim: appellavitque eos iisdem nominibus quibus ante pater vocaverat.
⸨lang:English⸩19 ⸨/lang⸩Foderuntque in Torrente, et repererunt aquam vivam.
⸨lang:English⸩20 ⸨/lang⸩Sed et ibi jurgium fuit pastorum Geraræ adversus pastores Isaac, dicentium: Nostra est aqua, quam ob rem nomen putei ex eo quod acciderat, vocavit Calumniam.
⸨lang:English⸩21 ⸨/lang⸩Foderunt autem et alium: et pro illo quoque rixati sunt, appellavitque eum, Inimicitias.
⸨lang:English⸩22 ⸨/lang⸩Profectus inde fodit alium puteum, pro quo non contenderunt: itaque vocavit nomen ejus, Latitudo, dicens: Nunc dilatavit nos Dominus, et fecit crescere super terram.
⸨lang:English⸩23 ⸨/lang⸩Ascendit autem ex illo loco in Bersabee,
⸨lang:English⸩24 ⸨/lang⸩Ubi apparuit ei Dominus in ipsa nocte, dicens: Ego sum Deus Abraham patris tui; noli timere, quia ego tecum sum: benedicam tibi, et multiplicabo semen tuum propter servum meum Abraham.
⸨lang:English⸩25 ⸨/lang⸩Itaque ædificavit ibi altare: et invocato nomine Domini, extendit tabernaculum: præcepitque servis suis ut foderent puteum.
⸨lang:English⸩26 ⸨/lang⸩Ad quem locum cum venissent de Geraris Abimelech, et Ochozath amicus illius, et Phicol dux militum,
⸨lang:English⸩27 ⸨/lang⸩Locutus est eis Isaac: Quid venistis ad me, hominem quem odistis, et expulistis a vobis?
⸨lang:English⸩28 ⸨/lang⸩Qui responderunt: Vidimus tecum esse Dominum, et idcirco nos diximus: Sit juramentum inter nos, et ineamus fœdus,
⸨lang:English⸩29 ⸨/lang⸩Ut non facias nobis quidquam mali, sicut et nos nihil tuorum attigimus, nec fecimus quod te læderit: sed cum pace dimisimus auctum benedictione Domini.
⸨lang:English⸩30 ⸨/lang⸩Fecit ergo eis convivium, et post cibum et potum
⸨lang:English⸩31 ⸨/lang⸩Surgentes mane, juraverunt sibi mutuo: dimisitque eos Isaac pacifice in locum suum.
⸨lang:English⸩32 ⸨/lang⸩Ecce autem venerunt in ipso die servi Isaac, annuntiantes ei de puteo quem foderant, atque dicentes: invenimus aquam.
⸨lang:English⸩33 ⸨/lang⸩Unde appellavit eum, Abundantiam: et nomen urbi impositum est Bersabee, usque in præsentem diem.
⸨lang:English⸩34 ⸨/lang⸩Esau vero quadragenarius duxit uxores, Judith filiam Beeri Hethæi, et Basemath filiam Elon ejusdem loci:
⸨lang:English⸩35 ⸨/lang⸩Quæ ambæ offenderant animum Isaac et Rebeccæ.