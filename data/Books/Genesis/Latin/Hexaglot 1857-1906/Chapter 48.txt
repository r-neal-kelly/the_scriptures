⸨cen⸩CAPUT XLVIII⸼

⸨lang:English⸩1 ⸨/lang⸩⸨sc⸩His⸨/sc⸩ ita transactis, nuntiatum est Joseph quod ægrotaret pater suus: qui, assumptis duobus filiis Manasse et Ephraim, ire perrexit.
⸨lang:English⸩2 ⸨/lang⸩Dictumque est seni: Ecce filius tuus Joseph venit ad te. Qui confortatus sedit in lectulo.
⸨lang:English⸩3 ⸨/lang⸩Et ingresso ad se, ait: Deus omnipotens apparuit mihi in Luza, quæ est in terra Chanaan: benedixitque mihi,
⸨lang:English⸩4 ⸨/lang⸩Et ait: Ego te augebo et multiplicabo, et faciem te in turbas populorum: daboque tibi terram hanc, et semini tuo post te, in possessionem sempiternam.
⸨lang:English⸩5 ⸨/lang⸩Duo ergo filii tui qui nati sunt tibi in terra Ægypti antequam huc venirem ad te, mei erunt: Ephraim et Manasses, sicut Ruben et Simeon reputabuntur mihi.
⸨lang:English⸩6 ⸨/lang⸩Reliquos autem quos genueris post eos, tui erunt, et nomine fratrum suorum vocabuntur in possessionibus suis.
⸨lang:English⸩7 ⸨/lang⸩Mihi enim, quando veniebam de Mesopotamia, mortua est Rachel in terra Chanaan in ipso itinere, eratque vernum tempus: et ingrediebar Ephratam, et sepelivi eam juxta viam Ephratæ, quæ alio nomine appellatur Bethlehem.
⸨lang:English⸩8 ⸨/lang⸩Videns autem filios ejus, dixit ad eum: Qui sunt isti?
⸨lang:English⸩9 ⸨/lang⸩Respondit: Filii mei sunt, quos donavit mihi Deus in hoc loco. Adduc, inquit, eos ad me, ut benedicam illis.
⸨lang:English⸩10 ⸨/lang⸩Oculi enim Israel caligabant præ nimia senectute, et clare videre non poterat. Applicitosque ad se, deosculatus, et circumplexus eos,
⸨lang:English⸩11 ⸨/lang⸩Dixit ad filium suum: Non sum fraudatus aspectu tuo: insuper ostendit mihi Deus semen tuum.
⸨lang:English⸩12 ⸨/lang⸩Cumque tulisset eos Joseph de gremio patris, adoravit pronus in terram.
⸨lang:English⸩13 ⸨/lang⸩Et posuit Ephraim ad dexteram suam, id est, ad sinistram Israel: Manassen vero in sinistra sua, ad dexteram scilicet patris, applicuitque ambos ad eum.
⸨lang:English⸩14 ⸨/lang⸩Qui extendens manum dexteram, posuit super caput Ephraim minoris fratris: sinistram autem super caput Manasse, qui major natu erat, commutans manus.
⸨lang:English⸩15 ⸨/lang⸩Benedixitque Jacob filiis Joseph, et ait: Deus, in cujus conspectu ambulaverunt patres mei Abraham et Isaac, Deus qui pascit me ab adolescentia mea usque in præsentem diem:
⸨lang:English⸩16 ⸨/lang⸩Angelus, qui eruit me de cunctis malis, benedicat pueris istis: et invocetur super eos nomen meum, nomina quoque patrum meorum Abraham et Isaac, et crescant in multitudinem super terram.
⸨lang:English⸩17 ⸨/lang⸩Videns autem Joseph quod posuisset pater suus dexteram manum super caput Ephraim, graviter accepit: et apprehensam manum patris levare conatus est de capite Ephraim, et transferre super caput Manasse.
⸨lang:English⸩18 ⸨/lang⸩Dixitque ad patrem: Non ita convenit, pater: quia hic est primogenitus, pone dexteram tuam super caput ejus.
⸨lang:English⸩19 ⸨/lang⸩Qui renuens, ait: Scio, fili mi, scio: et iste quidem erit in populos, et multiplicabitur: sed frater ejus minor, major erit illo: et semen illius crescet in gentes.
⸨lang:English⸩20 ⸨/lang⸩Benedixitque eis in tempore illo, dicens: In te benedicetur Israel, atque dicetur: Faciat tibi Deus sicut Ephraim, et sicut Manasse. Constituitque Ephraim ante Manassen.
⸨lang:English⸩21 ⸨/lang⸩Et ait ad Joseph filium suum: En ego morior, et erit Deus vobiscum, reducetque vos ad terram patrum vestrorum.
⸨lang:English⸩22 ⸨/lang⸩Do tibi partem unam extra fratres tuos, quam tuli de manu Amorrhæi in gladio et arcu meo.