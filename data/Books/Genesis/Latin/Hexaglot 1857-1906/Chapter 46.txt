⸨cen⸩CAPUT XLVI⸼

⸨lang:English⸩1 ⸨/lang⸩⸨sc⸩Profectusque⸨/sc⸩ Israel cum omnibus quæ habebat, venit ad Puteum juramenti: et mactatis ibi victimis Deo patris sui Isaac,
⸨lang:English⸩2 ⸨/lang⸩Audivit eum per visionem noctis vocantem se, et dicentem sibi: Jacob, Jacob. Cui respondit: Ecce adsum.
⸨lang:English⸩3 ⸨/lang⸩Ait illi Deus: Ego sum fortissimus Deus patris tui: noli timere, descende in Ægyptum, quia in gentem magnam faciam te ibi.
⸨lang:English⸩4 ⸨/lang⸩Ego descendam tecum illuc, et ego inde adducam te revertentem: Joseph quoque ponet manus suas super oculos tuos.
⸨lang:English⸩5 ⸨/lang⸩Surrexit autem Jacob a Puteo juramenti: tuleruntque eum filii cum parvulis et uxoribus suis in plaustris quæ miserat Pharao ad portandum senem,
⸨lang:English⸩6 ⸨/lang⸩Et omnia quæ possederat in terra Chanaan: venitque in Ægyptum cum omni semine suo,
⸨lang:English⸩7 ⸨/lang⸩Filii ejus, et nepotes, filiæ, et cuncta simul progenies.
⸨lang:English⸩8 ⸨/lang⸩Hæc sunt autem nomina filiorum Israel, qui ingressi sunt in Ægyptum, ipse cum liberis suis. Primogenitus Ruben.
⸨lang:English⸩9 ⸨/lang⸩Filii Ruben: Henoch et Phallu et Hesron et Charmi.
⸨lang:English⸩10 ⸨/lang⸩Filii Simeon: Jamuel et Jamin et Ahod, et Jachin et Sohar, et Saül filius Chanaanitidis.
⸨lang:English⸩11 ⸨/lang⸩Filii Levi: Gerson et Caath et Merari.
⸨lang:English⸩12 ⸨/lang⸩Filii Juda: Her et Onan et Sela et Phares et Zara; mortui sunt autem Her et Onan in terra Chanaan. Natique sunt filii Phares: Hesron et Hamul.
⸨lang:English⸩13 ⸨/lang⸩Filii Issachar: Thola et Phua et Job et Semron.
⸨lang:English⸩14 ⸨/lang⸩Filii Zabulon: Sared et Elon et Jahelel.
⸨lang:English⸩15 ⸨/lang⸩Hi filii Liæ quos genuit in Mesopotamia Syriæ cum Dina filia sua; omnes animæ filiorum ejus et filiarum, triginta tres.
⸨lang:English⸩16 ⸨/lang⸩Filii Gad: Sephion et Haggi et Suni et Esebon et Heri et Arodi et Areli.
⸨lang:English⸩17 ⸨/lang⸩Filii Aser: Jamne et Jesua et Jessui et Beria, Sara quoque soror eorum. Filii Beria, Heber et Melchiel.
⸨lang:English⸩18 ⸨/lang⸩Hi filii Zelphæ, quam dedit Laban Liæ filiæ suæ: et hos genuit Jacob sedecim animas.
⸨lang:English⸩19 ⸨/lang⸩Filii Rachel uxoris Jacob: Joseph et Benjamin.
⸨lang:English⸩20 ⸨/lang⸩Natique sunt Joseph filii in terra Ægypti, quos genuit ei Aseneth filia Putiphare sacerdotis Heliopoleos: Manasses et Ephraim.
⸨lang:English⸩21 ⸨/lang⸩Filii Benjamin: Bela et Bechor et Asbel et Gera et Naaman et Echi et Ros et Mophim et Ophim et Ared.
⸨lang:English⸩22 ⸨/lang⸩Hi filii Rachel quos genuit Jacob: Omnes animæ, quatuordecim.
⸨lang:English⸩23 ⸨/lang⸩Filii Dan: Husim.
⸨lang:English⸩24 ⸨/lang⸩Filii Nephthali: Jasiel et Guni et Jeser et Sallem.
⸨lang:English⸩25 ⸨/lang⸩Hi filii Balæ, quam dedit Laban Racheli filiæ suæ: et hos genuit Jacob: omnes animæ, septem.
⸨lang:English⸩26 ⸨/lang⸩Cunctæ animæ, quæ ingressæ sunt cum Jacob in Ægyptum, et egressæ sunt de femore illius, absque uxoribus filiorum ejus, sexaginta sex.
⸨lang:English⸩27 ⸨/lang⸩Filii autem Joseph, qui nati sunt ei in terra Ægypti, animæ duæ. Omnes animæ domus Jacob, quæ ingressæ sunt in Ægyptum, fuere septuaginta.
⸨lang:English⸩28 ⸨/lang⸩Misit autem Judam ante se ad Joseph, ut nuntiaret ei, et occurreret in Gessen.
⸨lang:English⸩29 ⸨/lang⸩Quo cum pervenisset, juncto Joseph curru suo, ascendit obviam patri suo ad eumdem locum: vidensque eum, irruit super collum ejus, et inter amplexus flevit.
⸨lang:English⸩30 ⸨/lang⸩Dixitque pater ad Joseph: Jam lætus moriar, quia vidi faciem tuam, et superstitem te relinquo.
⸨lang:English⸩31 ⸨/lang⸩At ille locutus est ad fratres suos, et ad omnem domum patris sui: Ascendam et nuntiabo Pharaoni, dicamque ei: Fratres mei, et domus patris mei, qui erant in terra Chanaan, venerunt ad me:
⸨lang:English⸩32 ⸨/lang⸩Et sunt viri pastores ovium, curamque habent alendorum gregum: pecora sua, et armenta, et omnia quæ habere potuerunt, adduxerunt secum.
⸨lang:English⸩33 ⸨/lang⸩Cumque vocaverit vos, et dixerit: Quod est opus vestrum?
⸨lang:English⸩34 ⸨/lang⸩⸨fix:Respondebitis⸩Repondebitis⸨/fix⸩: Viri pastores sumus servi tui, ab infantia nostra usque in præsens, et nos et patres nostri. Hæc autem dicetis, ut habitare possitis in terra Gessen: quia detestantur Ægyptii omnes pastores ovium.