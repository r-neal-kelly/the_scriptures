⸨cen⸩CAPUT XVI⸼

⸨lang:English⸩1 ⸨/lang⸩⸨sc⸩Igitur⸨/sc⸩ Sarai, uxor Abram, non genuerat liberos: sed habens ancillam ægyptiam nomine Agar,
⸨lang:English⸩2 ⸨/lang⸩Dixit marito suo: Ecce, conclusit me Dominus, ne parerem: ingredere ad ancillam meam, si forte saltem ex illa suscipiam filios. Cumque ille acquiesceret deprecanti,
⸨lang:English⸩3 ⸨/lang⸩Tulit Agar ægyptiam ancillam suam, post annos decem quam habitare cœperant in terra Chanaan: et dedit eam viro suo uxorem.
⸨lang:English⸩4 ⸨/lang⸩Qui ingressus est ad eam. At illa concepisse se videns, despexit dominam suam.
⸨lang:English⸩5 ⸨/lang⸩Dixitque Sarai ad Abram: Inique agis contra me: ego dedi ancillam meam in sinum tuum, quæ videns quod conceperit, despectui me habet: judicet Dominus inter me et te.
⸨lang:English⸩6 ⸨/lang⸩Cui respondens Abram: Ecce, ait, ancilla tua in manu tua est, utere ea ut libet. Affligente igitur eam Sarai, fugam iniit.
⸨lang:English⸩7 ⸨/lang⸩Cumque invenisset eam angelus Domini juxta fontem aquæ in solitudine, qui est in via Sur in deserto,
⸨lang:English⸩8 ⸨/lang⸩Dixit ad illam: Agar ancilla Sarai, unde venis? et quo vadis? Quæ respondit: A facie Sarai dominæ meæ ego fugio.
⸨lang:English⸩9 ⸨/lang⸩Dixitque ei angelus Domini: Revertere ad dominam tuam, et humiliare sub manu illius.
⸨lang:English⸩10 ⸨/lang⸩Et rursum: Multiplicans, inquit, multiplicabo semen tuum, et non numerabitur præ multitudine.
⸨lang:English⸩11 ⸨/lang⸩Ac deinceps: Ecce, ait, concepisti, et paries filium: vocabisque nomen ejus Ismaël, eo quod audierit Dominus afflictionem tuam.
⸨lang:English⸩12 ⸨/lang⸩Hic erit ferus homo, manus ejus contra omnes, et manus omnium contra eum: et e regione universorum fratrum suorum figet tabernacula.
⸨lang:English⸩13 ⸨/lang⸩Vocavit autem nomen Domini qui loquebatur ad eam: Tu Deus qui vidisti me. Dixit enim: Profecto hic vidi posteriora videntis me.
⸨lang:English⸩14 ⸨/lang⸩Propterea appellavit puteum illum, Puteum Viventis et videntis me. Ipse est inter Cades et Barad.
⸨lang:English⸩15 ⸨/lang⸩Peperitque Agar Abræ filium, qui vocavit nomen ejus Ismael.
⸨lang:English⸩16 ⸨/lang⸩Octoginta et sex annorum erat Abram quando peperit ei Agar Ismaelem.