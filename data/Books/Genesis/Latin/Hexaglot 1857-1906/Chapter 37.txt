⸨cen⸩CAPUT XXXVII⸼

⸨lang:English⸩1 ⸨/lang⸩⸨sc⸩Habitavit⸨/sc⸩ autem Jacob in terra Chanaan, in qua pater suus peregrinatus est.
⸨lang:English⸩2 ⸨/lang⸩Et hæ sunt generationes ejus: Joseph cum sedecim esset annorum, pascebat gregem cum fratribus suis adhuc puer: et erat cum filiis Balæ et Zelphæ uxorum patris sui: accusavitque fratres suos apud patrem crimine pessimo.
⸨lang:English⸩3 ⸨/lang⸩Israel autem diligebat Joseph super omnes filios suos, eo quod in senectute genuisset eum: fecitque ei tunicam polymitam.
⸨lang:English⸩4 ⸨/lang⸩Videntes autem fratres ejus quod a patre plus cunctis filiis amaretur, oderant eum, nec poterant ei quidquam pacifice loqui.
⸨lang:English⸩5 ⸨/lang⸩Accidit quoque ut visum somnium referret fratribus suis: quæ causa majoris odii seminarium fuit.
⸨lang:English⸩6 ⸨/lang⸩Dixitque ad eos: Audite somnium meum quod vidi:
⸨lang:English⸩7 ⸨/lang⸩Putabam nos ligare manipulos in agro: et quasi consurgere manipulum meum, et stare, vestrosque manipulos circumstantes adorare manipulum meum.
⸨lang:English⸩8 ⸨/lang⸩Responderunt fratres ejus: Numquid rex noster eris? aut subjiciemur ditioni tuæ? Hæc ergo causa somniorum atque sermonum, invidiæ et odii fomitem ministravit.
⸨lang:English⸩9 ⸨/lang⸩Aliud quoque vidit somnium, quod narrans fratribus, ait: Vidi per somnium, quasi solem, et lunam, et stellas undecim, adorare me.
⸨lang:English⸩10 ⸨/lang⸩Quod cum patri suo et fratribus retulisset, increpavit eum pater suus, et dixit: Quid sibi vult hoc somnium quod vidisti? num ego et mater tua, et fratres tui, adorabimus te super terram?
⸨lang:English⸩11 ⸨/lang⸩Invidebant ei igitur fratres sui: pater vero rem tacitus considerabat.
⸨lang:English⸩12 ⸨/lang⸩Cumque fratres illius in pascendis gregibus patris morarentur in Sichem,
⸨lang:English⸩13 ⸨/lang⸩Dixit ad eum Israel: Fratres tui pascunt oves in Sichimis: veni, mittam te ad eos. Quo respondente,
⸨lang:English⸩14 ⸨/lang⸩Præsto sum, ait ei: Vade, et vide si cuncta prospera sint erga fratres tuos, et pecora: et renuntia mihi quid agatur. Missus de valle Hebron, venit in Sichem:
⸨lang:English⸩15 ⸨/lang⸩Invenitque eum vir errantem in agro, et interrogavit quid quæreret.
⸨lang:English⸩16 ⸨/lang⸩At ille respondit: Fratres meos quæro, indica mihi ubi pascant greges.
⸨lang:English⸩17 ⸨/lang⸩Dixitque ei vir: Recesserunt de loco isto: audivi autem eos dicentes: Eamus in Dothain. Perrexit ergo Joseph post fratres suos, et invenit eos in Dothain.
⸨lang:English⸩18 ⸨/lang⸩Qui cum vidissent eum procul, antequam accederet ad eos, cogitaverunt illum occidere:
⸨lang:English⸩19 ⸨/lang⸩Et mutuo loquebantur: Ecce somniator venit:
⸨lang:English⸩20 ⸨/lang⸩Venite, occidamus eum, et mittamus in cisternam veterem: dicemusque: Fera pessima devoravit eum: et tunc apparebit quid illi prosint somnia sua.
⸨lang:English⸩21 ⸨/lang⸩Audiens autem hoc Ruben, nitebatur liberare eum de manibus eorum, et dicebat:
⸨lang:English⸩22 ⸨/lang⸩Non interficiatis animam ejus, nec effundatis sanguinem: sed projicite eum in cisternam hanc, quæ est in solitudine, manusque vestras servate innoxias. Hoc autem dicebat, volens eripere eum de manibus eorum, et reddere patri suo.
⸨lang:English⸩23 ⸨/lang⸩Confestim igitur ut pervenit ad fratres suos, nudaverunt eum tunica talari et polymita:
⸨lang:English⸩24 ⸨/lang⸩Miseruntque eum in cisternam veterem, quæ non habebat aquam.
⸨lang:English⸩25 ⸨/lang⸩Et sedentes ut comederent panem, viderunt Ismaelitas viatores venire de Galaad, et camelos eorum portantes aromata, et resinam, et stacten, in Ægyptum.
⸨lang:English⸩26 ⸨/lang⸩Dixit ergo Judas fratribus suis: Quid nobis prodest si occiderimus fratrem nostrum, et celaverimus sanguinem ipsius?
⸨lang:English⸩27 ⸨/lang⸩Melius est ut venumdetur Ismaelitis, et manus nostræ non polluantur: frater enim et caro nostra est. Acquieverunt fratres sermonibus illius.
⸨lang:English⸩28 ⸨/lang⸩Et prætereuntibus Madianitis negotiatoribus, extrahentes eum de cisterna, vendiderunt eum Ismaelitis, viginti argenteis: qui duxerunt eum in Ægyptum.
⸨lang:English⸩29 ⸨/lang⸩Reversusque Ruben ad cisternam, non invenit puerum.
⸨lang:English⸩30 ⸨/lang⸩Et scissis vestibus pergens ad fratres suos, ait: Puer non comparet, et ego quo ibo?
⸨lang:English⸩31 ⸨/lang⸩Tulerunt autem tunicam ejus, et in sanguine hædi, quem occiderant, tinxerunt:
⸨lang:English⸩32 ⸨/lang⸩Mittentes qui ferrent ad patrem, et dicerent: Hanc invenimus: vide utrum tunica filii tui sit, an non.
⸨lang:English⸩33 ⸨/lang⸩Quam cum agnovisset pater, ait: Tunica filii mei est, fera pessima comedit eum, bestia devoravit Joseph.
⸨lang:English⸩34 ⸨/lang⸩Scissisque vestibus, indutus est cilicio, lugens filium suum multo tempore.
⸨lang:English⸩35 ⸨/lang⸩Congregatis autem cunctis liberis ejus ut lenirent dolorem patris, noluit consolationem accipere, sed ait: Descendam ad filium meum lugens in infernum. Et illo perseverante in fletu,
⸨lang:English⸩36 ⸨/lang⸩Madianitæ vendiderunt Joseph in Ægypto Putiphari eunucho Pharaonis, magistro militum.