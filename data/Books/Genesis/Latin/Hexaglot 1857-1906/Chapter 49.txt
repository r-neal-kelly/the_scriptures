⸨cen⸩CAPUT XLIX⸼

⸨lang:English⸩1 ⸨/lang⸩⸨sc⸩Vocavit⸨/sc⸩ autem Jacob filios suos, et ait eis: Congregamini, ut annuntiem quæ ventura sunt vobis in diebus novissimis.
⸨lang:English⸩2 ⸨/lang⸩Congregamini, et audite, filii Jacob, audite Israel patrem vestrum:
⸨lang:English⸩3 ⸨/lang⸩Ruben primogenitus meus, tu fortitudo mea, et principium doloris mei: prior in donis, major in imperio.
⸨lang:English⸩4 ⸨/lang⸩Effusus es sicut aqua, non crescas: quia ascendisti cubile patris tui, et maculasti stratum ejus.
⸨lang:English⸩5 ⸨/lang⸩Simeon et Levi fratres: vasa iniquitatis bellantia.
⸨lang:English⸩6 ⸨/lang⸩In consilium eorum non veniat anima mea, et in cœtu illorum non sit gloria mea: quia in furore suo occiderunt virum, et in voluntate sua suffoderunt murum.
⸨lang:English⸩7 ⸨/lang⸩Maledictus furor eorum, quia pertinax: et indignatio eorum, quia dura: dividam eos in Jacob, et dispergam eos in Israel.
⸨lang:English⸩8 ⸨/lang⸩Juda, te laudabunt fratres tui: manus tua in cervicibus inimicorum tuorum, adorabunt te filii patris tui.
⸨lang:English⸩9 ⸨/lang⸩Catulus leonis Juda: ad prædam, fili mi, ascendisti: requiescens accubuisti ut leo, et quasi leæna, quis suscitabit eum?
⸨lang:English⸩10 ⸨/lang⸩NON AUFERETUR sceptrum de Juda, et dux de femore ejus, donec veniat qui mittendus est, et ipse erit expectatio gentium.
⸨lang:English⸩11 ⸨/lang⸩Ligans ad vineam pullum suum, et ad vitem, o fili mi, asinam suam. Lavabit in vino stolam suam, et in sanguine uvæ pallium suum.
⸨lang:English⸩12 ⸨/lang⸩Pulchriores sunt oculi ejus vino, et dentes ejus lacte candidiores.
⸨lang:English⸩13 ⸨/lang⸩Zabulon in littore maris habitabit, et in statione navium pertingens usque ad Sidonem.
⸨lang:English⸩14 ⸨/lang⸩Issachar asinus fortis accubans inter terminos.
⸨lang:English⸩15 ⸨/lang⸩Vidit requiem quod esset bona: et terram quod optima: et supposuit humerum suum ad portandum, factusque est tributis serviens.
⸨lang:English⸩16 ⸨/lang⸩Dan judicabit populum suum sicut et alia tribus in Israel.
⸨lang:English⸩17 ⸨/lang⸩Fiat Dan coluber in via, cerastes in semita, mordens ungulas equi, ut cadat ascensor ejus retro.
⸨lang:English⸩18 ⸨/lang⸩SALUTARE tuum expectabo, Domine.
⸨lang:English⸩19 ⸨/lang⸩Gad, accinctus præliabitur ante eum: et ipse accingetur retrorsum.
⸨lang:English⸩20 ⸨/lang⸩Aser pinguis panis ejus, et præbebit delicias regibus.
⸨lang:English⸩21 ⸨/lang⸩Nephthali, cervus emissus, et dans eloquia pulchritudinis.
⸨lang:English⸩22 ⸨/lang⸩Filius accrescens Joseph, filius accrescens et decorus aspectu: filiæ discurrerunt super murum.
⸨lang:English⸩23 ⸨/lang⸩Sed exasperaverunt eum, et jurgati sunt, invideruntque illi habentes jacula.
⸨lang:English⸩24 ⸨/lang⸩Sedit in forti arcus ejus, et dissoluta sunt vincula brachiorum et manuum illius per manus potentis Jacob: inde pastor egressus est lapis Israel.
⸨lang:English⸩25 ⸨/lang⸩Deus patris tui erit adjutor tuus, et omnipotens benedicet tibi benedictionibus cæli desuper, benedictionibus abyssi jacentis deorsum, benedictionibus uberum et vulvæ.
⸨lang:English⸩26 ⸨/lang⸩Benedictiones patris tui confortatæ sunt benedictionibus patrum ejus: donec veniret desiderium collium æternorum: fiant in capite Joseph, et in vertice Nazaræi inter fratres suos.
⸨lang:English⸩27 ⸨/lang⸩Benjamin lupus rapax, mane comedet prædam, et vespere dividet spolia.
⸨lang:English⸩28 ⸨/lang⸩Omnes hi in tribubus Israel duodecim: hæc locutus est eis pater suus, benedixitque singulis, benedictionibus propriis.
⸨lang:English⸩29 ⸨/lang⸩Et præcepit eis, dicens: Ego congregor ad populum meum: sepelite me cum patribus meis in spelunca duplici, quæ est in agro Ephron Hethæi,
⸨lang:English⸩30 ⸨/lang⸩Contra Mambre in terra Chanaan, quam emit Abraham cum agro ab Ephron Hethæo in possessionem sepulchri.
⸨lang:English⸩31 ⸨/lang⸩Ibi sepelierunt eum, et Saram uxorem ejus: ibi sepultus est Isaac cum Rebecca conjuge sua: ibi et Lia condita jacet.
⸨lang:English⸩32 ⸨/lang⸩Finitisque mandatis quibus filios instruebat, collegit pedes suos super lectulum, et obiit: appositusque est ad populum suum.