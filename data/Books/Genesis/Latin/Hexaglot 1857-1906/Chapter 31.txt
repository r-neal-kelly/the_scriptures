⸨cen⸩CAPUT XXXI⸼

⸨lang:English⸩1 ⸨/lang⸩⸨sc⸩Postquam⸨/sc⸩ autem audivit verba filiorum Laban dicentium: Tulit Jacob omnia quæ fuerunt patris nostri, et de illius facultate ditatus, factus est inclytus;
⸨lang:English⸩2 ⸨/lang⸩Animadvertit quoque faciem Laban, quod non esset erga se sicut heri et nudiustertius;
⸨lang:English⸩3 ⸨/lang⸩Maxime dicente sibi Domino: Revertere in terram patrum tuorum, et ad generationem tuam, eroque tecum.
⸨lang:English⸩4 ⸨/lang⸩Misit, et vocavit Rachel et Liam in agrum, ubi pascebat greges.
⸨lang:English⸩5 ⸨/lang⸩Dixitque eis: Video faciem patris vestri, quod non sit erga me sicut heri et nudiustertius: Deus autem patris mei fuit mecum.
⸨lang:English⸩6 ⸨/lang⸩Et ipsæ nostis quod totis viribus meis servierim patri vestro.
⸨lang:English⸩7 ⸨/lang⸩Sed et pater vester circumvenit me, et mutavit mercedem meam decem vicibus: et tamen non dimisit eum Deus ut noceret mihi.
⸨lang:English⸩8 ⸨/lang⸩Si quando dixit: Variæ erunt mercedes tuæ: pariebant omnes oves varios fœtus; quando vero e contrario ait: Alba quæque accipies pro mercede: omnes greges alba pepererunt.
⸨lang:English⸩9 ⸨/lang⸩Tulitque Deus substantiam patris vestri, et dedit mihi.
⸨lang:English⸩10 ⸨/lang⸩Postquam enim conceptus ovium tempus advenerat, levavi oculos meos, et vidi in somnis ascendentes mares super feminas, varios et maculosos, et diversorum colorum.
⸨lang:English⸩11 ⸨/lang⸩Dixitque angelus Dei ad me in somnis: Jacob. Et ego respondi: Adsum.
⸨lang:English⸩12 ⸨/lang⸩Qui ait: Leva oculos tuos, et vide universos masculos ascendentes super feminas, varios, maculosos, atque respersos. Vidi enim omnia quæ fecit tibi Laban.
⸨lang:English⸩13 ⸨/lang⸩Ego sum Deus Bethel, ubi unxisti lapidem, et votum vovisti mihi. Nunc ergo surge, et egredere de terra hac, revertens in terram nativitatis tuæ.
⸨lang:English⸩14 ⸨/lang⸩Responderuntque Rachel et Lia: Numquid habemus residui quidquam in facultatibus et hæreditate domus patris nostri?
⸨lang:English⸩15 ⸨/lang⸩Nonne quasi alienas reputavit nos, et vendidit, comeditque pretium nostrum?
⸨lang:English⸩16 ⸨/lang⸩Sed Deus tulit opes patris nostri, et eas tradidit nobis, ac filiis nostris: unde omnia quæ præcepit tibi Deus, fac.
⸨lang:English⸩17 ⸨/lang⸩Surrexit itaque Jacob, et impositis liberis ac conjugibus suis super camelos, abiit.
⸨lang:English⸩18 ⸨/lang⸩Tulitque omnem substantiam suam, et greges, et quidquid in ⸨fix:Mesopotamia⸩Mesopatamia⸨/fix⸩ acquisierat, pergens ad Isaac patrem suum in terram Chanaan.
⸨lang:English⸩19 ⸨/lang⸩Eo tempore ierat Laban ad tondendas oves, et Rachel furata est idola patris sui.
⸨lang:English⸩20 ⸨/lang⸩Noluitque Jacob confiteri socero suo quod fugeret.
⸨lang:English⸩21 ⸨/lang⸩Cumque abiisset tam ipse quam omnia quæ juris sui erant, et amne transmisso pergeret contra montem Galaad,
⸨lang:English⸩22 ⸨/lang⸩Nuntiatum est Laban die tertio quod fugeret Jacob.
⸨lang:English⸩23 ⸨/lang⸩Qui, assumptis fratribus suis, persecutus est eum diebus septem: et comprehendit eum in monte Galaad.
⸨lang:English⸩24 ⸨/lang⸩Viditque in somnis dicentem sibi Deum: Cave ne quidquam aspere loquaris contra Jacob.
⸨lang:English⸩25 ⸨/lang⸩Jamque Jacob extenderat in monte tabernaculum: cumque ille consecutus fuisset eum cum fratribus suis, in eodem monte Galaad fixit tentorium.
⸨lang:English⸩26 ⸨/lang⸩Et dixit ad Jacob: Quare ita egisti, ut clam me abigeres filias meas quasi captivas gladio?
⸨lang:English⸩27 ⸨/lang⸩Cur ignorante me fugere voluisti, nec indicare mihi, ut prosequerer te cum gaudio, et canticis, et tympanis, et citharis?
⸨lang:English⸩28 ⸨/lang⸩Non es passus ut oscularer filios meos et filias: stulte operatus es: et nunc quidem
⸨lang:English⸩29 ⸨/lang⸩Valet manus mea reddere tibi malum: sed Deus patris vestri heri dixit mihi: Cave ne loquaris contra Jacob quidquam durius.
⸨lang:English⸩30 ⸨/lang⸩Esto, ad tuos ire cupiebas, et desiderio erat tibi domus patris tui: cur furatus es deos meos?
⸨lang:English⸩31 ⸨/lang⸩Respondit Jacob: Quod inscio te profectus sum, timui ne violenter auferres filias tuas.
⸨lang:English⸩32 ⸨/lang⸩Quod autem furti me arguis: apud quemcumque inveneris deos tuos, necetur coram fratribus nostris; scrutare, quidquid tuorum apud me inveneris, et aufer. Hæc dicens, ignorabat quod Rachel furata esset idola.
⸨lang:English⸩33 ⸨/lang⸩Ingressus itaque Laban tabernaculum Jacob et Liæ, et utriusque famulæ, non invenit. Cumque intrasset tentorium Rachelis,
⸨lang:English⸩34 ⸨/lang⸩Illa festinans abscondit idola subter stramenta cameli, et sedit desuper: scrutantique omne tentorium, et nihil invenienti,
⸨lang:English⸩35 ⸨/lang⸩Ait: Ne irascatur dominus meus, quod coram te assurgere nequeo: quia juxta consuetudinem feminarum nunc accidit mihi. Sic delusa sollicitudo quærentis est.
⸨lang:English⸩36 ⸨/lang⸩Tumensque Jacob, cum jurgio ait: Quam ob culpam meam, et ob quod peccatum meum sic exarsisti post me,
⸨lang:English⸩37 ⸨/lang⸩Et scrutatus es omnem supellectilem meam? Quid invenisti de cuncta substantia domus tuæ? pone hic coram fratribus meis, et fratribus tuis, et judicent inter me et te.
⸨lang:English⸩38 ⸨/lang⸩Idcirco viginti annis fui tecum: oves tuæ et capræ steriles non fuerunt, arietes gregis tui non comedi:
⸨lang:English⸩39 ⸨/lang⸩Nec captum a bestia ostendi tibi, ego damnum omne reddebam: quidquid furto peribat, a me exigebas.
⸨lang:English⸩40 ⸨/lang⸩Die noctuque æstu urebar et gelu, fugiebatque somnus ab oculis meis.
⸨lang:English⸩41 ⸨/lang⸩Sicque per viginti annos in domo tua servivi tibi, quatuordecim pro filiabus, et sex pro gregibus tuis: immutasti quoque mercedem meam decem vicibus.
⸨lang:English⸩42 ⸨/lang⸩Nisi Deus patris mei Abraham, et timor Isaac, affuisset mihi, forsitan modo nudum me dimisisses: afflictionem meam et laborem manuum mearum respexit Deus, et arguit te heri.
⸨lang:English⸩43 ⸨/lang⸩Respondit ei Laban: Filiæ meæ et filii, et greges tui, et omnia quæ cernis, mea sunt: quid possum facere filiis et nepotibus meis?
⸨lang:English⸩44 ⸨/lang⸩Veni ergo, et ineamus fœdus: ut sit in testimonium inter me et te.
⸨lang:English⸩45 ⸨/lang⸩Tulit itaque Jacob lapidem, et erexit illum in titulum:
⸨lang:English⸩46 ⸨/lang⸩Dixitque fratribus suis: Afferte lapides, Qui congregantes fecerunt tumulum, comederuntque super eum:
⸨lang:English⸩47 ⸨/lang⸩Quem vocavit Laban Tumulum testis: et Jacob, Acervum testimonii, uterque juxta proprietatem linguæ suæ.
⸨lang:English⸩48 ⸨/lang⸩Dixitque Laban: Tumulus iste erit testis inter me et te hodie: et idcirco appellatum est nomen ejus Galaad, id est, Tumulus testis.
⸨lang:English⸩49 ⸨/lang⸩Intueatur et judicet Dominus inter nos quando recesserimus a nobis,
⸨lang:English⸩50 ⸨/lang⸩Si afflixeris filias meas, et si introduxeris alias uxores super eas: nullus sermonis nostri testis est absque Deo, qui præsens respicit.
⸨lang:English⸩51 ⸨/lang⸩Dixitque rursus ad Jacob: En tumulus hic, et lapis quem erexi inter me et te,
⸨lang:English⸩52 ⸨/lang⸩Testis erit: tumulus, inquam, iste et lapis sint in testimonium, si aut ego transiero illum pergens ad te, aut tu præterieris, malum mihi cogitans.
⸨lang:English⸩53 ⸨/lang⸩Deus Abraham, et Deus Nachor, judicet inter nos, Deus patris eorum. Juravit ergo Jacob per timorem patris sui Isaac:
⸨lang:English⸩54 ⸨/lang⸩Immolatisque victimis in monte, vocavit fratres suos ut ederent panem. Qui cum comedissent, manserunt ibi.
⸨lang:English⸩55 ⸨/lang⸩Laban vero de nocte consurgens, osculatus est filios et filias suas, et benedixit illis: reversusque est in locum suum.