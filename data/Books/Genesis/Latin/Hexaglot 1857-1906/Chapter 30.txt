⸨cen⸩CAPUT XXX⸼

⸨lang:English⸩1 ⸨/lang⸩⸨sc⸩Cernens⸨/sc⸩ autem Rachel quod infecunda esset, invidit sorori suæ, et ait marito suo: Da mihi liberos, alioquin moriar.
⸨lang:English⸩2 ⸨/lang⸩Cui iratus respondit Jacob: Num pro Deo ego sum, qui privavit te fructu ventris tui?
⸨lang:English⸩3 ⸨/lang⸩At illa: Habeo, inquit, famulam Balam: ingredere ad illam, ut pariat super genua mea, et habeam ex illa filios.
⸨lang:English⸩4 ⸨/lang⸩Deditque illi Balam in conjugium: quæ,
⸨lang:English⸩5 ⸨/lang⸩Ingresso ad se viro, concepit, et peperit filium.
⸨lang:English⸩6 ⸨/lang⸩Dixitque Rachel: Judicavit mihi Dominus, et exaudivit vocem meam, dans mihi filium; et idcirco appellavit nomen ejus, Dan.
⸨lang:English⸩7 ⸨/lang⸩Rursumque Bala concipiens peperit alterum,
⸨lang:English⸩8 ⸨/lang⸩Pro quo ait Rachel: Comparavit me Deus cum sorore mea, et invalui: vocavitque eum, Nephthali.
⸨lang:English⸩9 ⸨/lang⸩Sentiens Lia quod parere desiisset, Zelpham ancillam suam marito tradidit.
⸨lang:English⸩10 ⸨/lang⸩Qua post conceptum edente filium,
⸨lang:English⸩11 ⸨/lang⸩Dixit: Feliciter; et idcirco vocavit nomen ejus, Gad.
⸨lang:English⸩12 ⸨/lang⸩Peperit quoque Zelpha alterum.
⸨lang:English⸩13 ⸨/lang⸩Dixitque Lia: Hoc pro beatitudine mea: Beatam quippe me dicent mulieres; propterea appellavit eum, Aser.
⸨lang:English⸩14 ⸨/lang⸩Egressus autem Ruben tempore messis triticeæ in agrum, reperit mandragoras: quas matri Liæ detulit. Dixitque Rachel: Da mihi partem de mandragoris filii tui.
⸨lang:English⸩15 ⸨/lang⸩Illa respondit: Parumne tibi videtur, quod præripueris maritum mihi, nisi etiam mandragoras filii mei tuleris? Ait Rachel: Dormiat tecum hac nocte pro mandragoris filii tui.
⸨lang:English⸩16 ⸨/lang⸩Redeuntique ad vesperam Jacob de agro, egressa est in occursum ejus Lia, et, Ad me, inquit, intrabis: quia mercede conduxi te pro mandragoris filii mei. Dormivitque cum ea nocte illa.
⸨lang:English⸩17 ⸨/lang⸩Et exaudivit Deus preces ejus: concepitque et peperit filium quintum,
⸨lang:English⸩18 ⸨/lang⸩Et ait: Dedit Deus mercedem mihi, quia dedi ancillam meam viro meo: appellavitque nomen ejus, Issachar.
⸨lang:English⸩19 ⸨/lang⸩Rursum Lia concipiens, peperit sextum filium,
⸨lang:English⸩20 ⸨/lang⸩Et ait: Dotavit me Deus dote bona: etiam hac vice mecum erit maritus meus, eo quod genuerim ei sex filios: et idcirco appellavit nomen ejus, Zabulon.
⸨lang:English⸩21 ⸨/lang⸩Post quem peperit filiam, nomine Dinam.
⸨lang:English⸩22 ⸨/lang⸩Recordatus quoque Dominus Rachelis, exaudivit eam, et aperuit vulvam ejus.
⸨lang:English⸩23 ⸨/lang⸩Quæ concepit et peperit filium, dicens: Abstulit Deus opprobrium meum.
⸨lang:English⸩24 ⸨/lang⸩Et vocavit nomen ejus, Joseph, dicens: Addat mihi Dominus filium alterum.
⸨lang:English⸩25 ⸨/lang⸩Nato autem Joseph, dixit Jacob socero suo: Dimitte me ut revertar in patriam, et ad terram meam.
⸨lang:English⸩26 ⸨/lang⸩Da mihi uxores, et liberos meos, pro quibus servivi tibi, ut abeam: tu nosti servitutem qua servivi tibi.
⸨lang:English⸩27 ⸨/lang⸩Ait illi Laban: Inveniam gratiam in conspectu tuo; experimento didici, quia benedixerit mihi Deus propter te:
⸨lang:English⸩28 ⸨/lang⸩Constitue mercedem tuam quam dem tibi.
⸨lang:English⸩29 ⸨/lang⸩At ille respondit: Tu nosti quomodo servierim tibi, et quanta in manibus meis fuerit possessio tua.
⸨lang:English⸩30 ⸨/lang⸩Modicum habuisti antequam venirem ad te, et nunc dives effectus es, benedixitque tibi Dominus ad introitum meum. Justum est igitur ut aliquando provideam etiam domui meæ.
⸨lang:English⸩31 ⸨/lang⸩Dixitque Laban: Quid tibi dabo? At ille ait: Nihil volo: sed si feceris quod postulo, iterum pascam, et custodiam pecora tua.
⸨lang:English⸩32 ⸨/lang⸩Gyra omnes greges tuos, et separa cunctas oves varias, et sparso vellere: et quodcumque furvum, et maculosum, variumque fuerit, tam in ovibus quam in capris, erit merces mea.
⸨lang:English⸩33 ⸨/lang⸩Respondebitque mihi cras justitia mea, quando placiti tempus advenerit coram te: et omnia quæ non fuerint varia, et maculosa, et furva, tam in ovibus quam in capris, furti me arguent.
⸨lang:English⸩34 ⸨/lang⸩Dixitque Laban: Gratum habeo quod petis.
⸨lang:English⸩35 ⸨/lang⸩Et separavit in die illa capras, et oves, et hircos, et arietes, varios atque maculosos: cunctum autem gregem unicolorem, id est albi et nigri velleris, tradidit in manu filiorum suorum.
⸨lang:English⸩36 ⸨/lang⸩Et posuit spatium itineris trium dierum inter se et generum, qui pascebat reliquos greges ejus.
⸨lang:English⸩37 ⸨/lang⸩Tollens ergo Jacob virgas populeas virides, et amygdalinas, et ex platanis, ex parte decorticavit eas: detractisque corticibus, in his quæ spoliata fuerant, candor apparuit: illa vero quæ integra fuerant, viridia permanserunt: atque in hunc modum color effectus est varius.
⸨lang:English⸩38 ⸨/lang⸩Posuitque eas in canalibus, ubi effundebatur aqua: ut cum venissent greges ad bibendum, ante oculos haberent virgas, et in aspectu earum conciperent.
⸨lang:English⸩39 ⸨/lang⸩Factumque est ut in ipso calore coitus, oves intuerentur virgas, et parerent maculosa, et varia, et diverso colore respersa.
⸨lang:English⸩40 ⸨/lang⸩Divisitque gregem Jacob, et posuit virgas in canalibus ante oculos arietum: erant autem alba et nigra quæque, Laban: cetera vero, Jacob, separatis inter se gregibus.
⸨lang:English⸩41 ⸨/lang⸩Igitur quando primo tempore ascendebantur oves, ponebat Jacob virgas in canalibus aquarum ante oculos arietum et ovium, ut in earum contemplatione conciperent:
⸨lang:English⸩42 ⸨/lang⸩Quando vero serotina admissura erat, et conceptus extremus, non ponebat eas. Factaque sunt ea quæ erant serotina, Laban: et quæ primi temporis, Jacob.
⸨lang:English⸩43 ⸨/lang⸩Ditatusque est homo ultra modum, et habuit greges multos, ancillas et servos, camelos et asinos.