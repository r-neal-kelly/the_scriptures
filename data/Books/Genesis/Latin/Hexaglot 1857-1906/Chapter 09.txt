⸨cen⸩CAPUT IX⸼

⸨lang:English⸩1 ⸨/lang⸩⸨sc⸩Benedixitque⸨/sc⸩ Deus Noe et filiis ejus. Et dixit ad eos: Crescite, et multiplicamini, et replete terram.
⸨lang:English⸩2 ⸨/lang⸩Et terror vester ac tremor sit super cuncta animalia terræ, et super omnes volucres cæli, cum universis quæ moventur super terram: omnes pisces maris manui vestræ traditi sunt.
⸨lang:English⸩3 ⸨/lang⸩Et omne, quod movetur et vivit, erit vobis in cibum: quasi olera virentia tradidi vobis omnia;
⸨lang:English⸩4 ⸨/lang⸩Excepto, quod carnem cum sanguine non comedetis.
⸨lang:English⸩5 ⸨/lang⸩Sanguinem enim animarum vestrarum requiram de manu cunctarum bestiarum: et de manu hominis, de manu viri et fratris ejus, requiram animam hominis.
⸨lang:English⸩6 ⸨/lang⸩Quicumque efuderit humanum sanguinem, fundetur sanguis illius: ad imaginem quippe Dei factus est homo.
⸨lang:English⸩7 ⸨/lang⸩Vos autem crescite et multiplicamini, et ingredimini super terram, et implete eam.
⸨lang:English⸩8 ⸨/lang⸩Hæc quoque dixit Deus ad Noe, et ad filios ejus cum eo:
⸨lang:English⸩9 ⸨/lang⸩Ecce ego statuam pactum meum vobiscum, et cum semine vestro post vos:
⸨lang:English⸩10 ⸨/lang⸩Et ad omnem animam viventem, quæ est vobiscum, tam in volucribus quam in jumentis et pecudibus terræ cunctis, quæ egressa sunt de arca, et universis bestiis terræ.
⸨lang:English⸩11 ⸨/lang⸩Statuam pactum meum vobiscum, et nequaquam ultra interficietur omnis caro aquis diluvii, neque erit deinceps diluvium dissipans terram.
⸨lang:English⸩12 ⸨/lang⸩Dixitque Deus: Hoc signum fœderis quod do inter me et vos, et ad omnem animam viventem, quæ est vobiscum in generationes sempiternas:
⸨lang:English⸩13 ⸨/lang⸩Arcum meum ponam in nubibus, et erit signum fœderis inter me et inter terram.
⸨lang:English⸩14 ⸨/lang⸩Cumque obduxero nubibus cælum, apparebit arcus meus in nubibus:
⸨lang:English⸩15 ⸨/lang⸩Et recordabor fœderis mei vobiscum, et cum omni anima vivente quæ carnem vegetat: et non erunt ultra aquæ diluvii ad delendum universam carnem.
⸨lang:English⸩16 ⸨/lang⸩Eritque arcus in nubibus, et videbo illum, et recordabor fœderis sempiterni quod pactum est inter Deum et omnem animam viventem universæ carnis quæ est super terram.
⸨lang:English⸩17 ⸨/lang⸩Dixitque Deus ad Noe: Hoc erit signum fœderis, quod constitui inter me et omnem carnem super terram.
⸨lang:English⸩18 ⸨/lang⸩Erant ergo filii Noe, qui egressi sunt de arca, Sem, Cham, et Japheth: porro Cham ipse est pater Chanaan.
⸨lang:English⸩19 ⸨/lang⸩Tres isti filii sunt Noe: et ab his disseminatum est omne genus hominum super universam terram.
⸨lang:English⸩20 ⸨/lang⸩Cœpitque Noe vir agricola exercere terram, et plantavit vineam.
⸨lang:English⸩21 ⸨/lang⸩Bibensque vinum inebriatus est, et nudatus in tabernaculo suo.
⸨lang:English⸩22 ⸨/lang⸩Quod cum vidisset Cham pater Chanaan, verenda scilicet patris sui esse nudata, nuntiavit duobus fratribus suis foras.
⸨lang:English⸩23 ⸨/lang⸩At vero Sem et Japheth pallium imposuerunt humeris suis, et incedentes retrorsum, operuerunt verenda patris sui: faciesque eorum aversæ erant, et patris virilia non viderunt.
⸨lang:English⸩24 ⸨/lang⸩Evigilans autem Noe ex vino, cum didicisset quæ fecerat ei filius suus minor,
⸨lang:English⸩25 ⸨/lang⸩Ait: Maledictus Chanaan, servus servorum erit fratribus suis.
⸨lang:English⸩26 ⸨/lang⸩Dixitque: Benedictus Dominus Deus Sem, sit Chanaan servus ejus.
⸨lang:English⸩27 ⸨/lang⸩Dilatet Deus Japheth, et habitet in tabernaculis Sem, sitque Chanaan servus ejus.
⸨lang:English⸩28 ⸨/lang⸩Vixit autem Noe post diluvium trecentis quinquaginta annis.
⸨lang:English⸩29 ⸨/lang⸩Et impleti sunt omnes dies ejus nongentorum quinquaginta annorum: et mortuus est.