⸨cen⸩CAPUT XXIX⸼

⸨lang:English⸩1 ⸨/lang⸩⸨sc⸩Profectus⸨/sc⸩ ergo Jacob venit in terram orientalem.
⸨lang:English⸩2 ⸨/lang⸩Et vidit puteum in agro, tres quoque greges ovium accubantes juxta eum: nam ex illo adaquabantur pecora, et os ejus grandi lapide claudebatur.
⸨lang:English⸩3 ⸨/lang⸩Morisque erat ut cunctis ovibus congregatis devolverent lapidem, et refectis gregibus rursum super os putei ponerent.
⸨lang:English⸩4 ⸨/lang⸩Dixitque ad pastores: Fratres, unde estis? Qui responderunt: De Haran.
⸨lang:English⸩5 ⸨/lang⸩Quos interrogans, Numquid, ait, nostis Laban filium Nachor? Dixerunt: Novimus.
⸨lang:English⸩6 ⸨/lang⸩Sanusne est? inquit. Valet, inquiunt: et ecce Rachel filia ejus venit cum grege suo.
⸨lang:English⸩7 ⸨/lang⸩Dixitque Jacob: Adhuc multum diei superest, nec est tempus ut reducantur ad caulas greges: date ante potum ovibus, et sic eas ad pastum reducite.
⸨lang:English⸩8 ⸨/lang⸩Qui responderunt: Non possumus, donec omnia pecora congregentur, et amoveamus lapidem de ore putei, ut adaquemus greges.
⸨lang:English⸩9 ⸨/lang⸩Adhuc loquebantur, et ecce Rachel veniebat cum ovibus patris sui: nam gregem ipsa pascebat.
⸨lang:English⸩10 ⸨/lang⸩Quam cum vidisset Jacob, et sciret consobrinam suam, ovesque Laban avunculi sui, amovit lapidem quo puteus claudebatur.
⸨lang:English⸩11 ⸨/lang⸩Et adaquato grege, osculatus est eam: et elevata voce flevit.
⸨lang:English⸩12 ⸨/lang⸩Et indicavit ei quod frater esset patris sui, et filius Rebeccæ: at illa festinans nuntiavit patri suo.
⸨lang:English⸩13 ⸨/lang⸩Qui cum audisset venisse Jacob filium sororis suæ, cucurrit obviam ei: complexusque eum, et in oscula ruens, duxit in domum suam. Auditis autem causis itineris,
⸨lang:English⸩14 ⸨/lang⸩Respondit: Os meum es, et caro mea. Et postquam impleti sunt dies mensis unius,
⸨lang:English⸩15 ⸨/lang⸩Dixit ei: Num quia frater meus es, gratis servies mihi? die quid mercedis accipias.
⸨lang:English⸩16 ⸨/lang⸩Habebat vero duas filias, nomen majoris Lia: minor vero appellabatur Rachel.
⸨lang:English⸩17 ⸨/lang⸩Sed Lia lippis erat oculis: Rachel decora facie, et venusto aspectu.
⸨lang:English⸩18 ⸨/lang⸩Quam diligens Jacob, ait, Serviam tibi pro Rachel filia tua minore, septem annis.
⸨lang:English⸩19 ⸨/lang⸩Respondit Laban: Melius est ut tibi eam dem quam alteri viro, mane apud me.
⸨lang:English⸩20 ⸨/lang⸩Servivit ergo Jacob pro Rachel septem annis: et videbantur illi pauci dies præ amoris magnitudine.
⸨lang:English⸩21 ⸨/lang⸩Dixitque ad Laban: Da mihi uxorem meam: quia jam tempus impletum est, ut ingrediar ad illam.
⸨lang:English⸩22 ⸨/lang⸩Qui, vocatis multis amicorum turbis ad convivium, fecit nuptias.
⸨lang:English⸩23 ⸨/lang⸩Et vespere Liam filiam suam introduxit ad eum,
⸨lang:English⸩24 ⸨/lang⸩Dans ancillam filiæ, Zelpham nomine. Ad quam cum ex more Jacob fuisset ingressus, facto mane vidit Liam:
⸨lang:English⸩25 ⸨/lang⸩Et dixit ad socerum suum: Quid est quod facere voluisti? nonne pro Rachel servivi tibi? quare imposuisti mihi?
⸨lang:English⸩26 ⸨/lang⸩Respondit Laban: Non est in loco nostro consuetudinis, ut minores ante tradamus ad nuptias.
⸨lang:English⸩27 ⸨/lang⸩Imple hebdomadam dierum hujus copulæ: et hanc quoque dabo tibi pro opere quo serviturus es mihi septem annis aliis.
⸨lang:English⸩28 ⸨/lang⸩Acquievit placito: et hebdomada transacta, Rachel duxit uxorem:
⸨lang:English⸩29 ⸨/lang⸩Cui pater servam Balam tradiderat.
⸨lang:English⸩30 ⸨/lang⸩Tandemque potitus optatis nuptiis, amorem sequentis priori prætulit, serviens apud eum septem annis aliis.
⸨lang:English⸩31 ⸨/lang⸩Videns autem Dominus quod despiceret Liam, aperuit vulvam ejus, sorore sterili permanente.
⸨lang:English⸩32 ⸨/lang⸩Quæ conceptum genuit filium, vocavitque nomen ejus Ruben, dicens: Vidit Dominus humilitatem meam, nunc amabit me vir meus.
⸨lang:English⸩33 ⸨/lang⸩Rursumque concepit et peperit filium, et ait: Quoniam audivit me Dominus haberi contemptui, dedit etiam istum mihi; vocavitque nomen ejus Simeon.
⸨lang:English⸩34 ⸨/lang⸩Concepitque tertio, et genuit alium filium: dixitque: Nunc quoque copulabitur mihi maritus meus, eo quod pepererim ei tres filios: et idcirco appellavit nomen ejus, Levi.
⸨lang:English⸩35 ⸨/lang⸩Quarto concepit, et peperit filium, et ait: Modo confitebor Domino: et ob hoc vocavit eum, Judam: cessavitque parere.