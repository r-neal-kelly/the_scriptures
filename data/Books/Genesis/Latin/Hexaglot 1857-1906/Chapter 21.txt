⸨cen⸩CAPUT XXI⸼

⸨lang:English⸩1 ⸨/lang⸩⸨sc⸩Visitavit⸨/sc⸩ autem Dominus Saram sicut promiserat: et implevit quæ locutus est.
⸨lang:English⸩2 ⸨/lang⸩Concepitque, et peperit filium in senectute sua, tempore quo prædixerat ei Deus.
⸨lang:English⸩3 ⸨/lang⸩Vocavitque Abraham nomen filii sui, quem genuit ei Sara, Isaac:
⸨lang:English⸩4 ⸨/lang⸩Et circumcidit eum octavo die, sicut præceperat ei Deus,
⸨lang:English⸩5 ⸨/lang⸩Cum centum esset annorum: hac quippe ætate patris, natus est Isaac.
⸨lang:English⸩6 ⸨/lang⸩Dixitque Sara: Risum fecit mihi Deus: quicumque audierit, corridebit mihi.
⸨lang:English⸩7 ⸨/lang⸩Rursumque ait: Quis auditurum crederet Abraham, quod Sara lactaret filium, quem peperit ei jam seni?
⸨lang:English⸩8 ⸨/lang⸩Crevit igitur puer, et ablactatus est: fecitque Abraham grande convivium in die ablactationis ejus.
⸨lang:English⸩9 ⸨/lang⸩Cumque vidisset Sara filium Agar Ægyptiæ ludentem cum Isaac filio suo, dixit ad Abraham:
⸨lang:English⸩10 ⸨/lang⸩Ejice ancillam hanc, et filium ejus: non enim erit heres filius ancillæ cum filio meo Isaac.
⸨lang:English⸩11 ⸨/lang⸩Dure accepit hoc Abraham pro filio suo.
⸨lang:English⸩12 ⸨/lang⸩Cui dixit Deus: Non tibi videatur asperum super puero, et super ancilla tua: omnia quæ dixerit tibi Sara, audi vocem ejus: quia in Isaac vocabitur tibi semen.
⸨lang:English⸩13 ⸨/lang⸩Sed et filium ancillæ faciam in gentem magnam, quia semen tuum est.
⸨lang:English⸩14 ⸨/lang⸩Surrexit itaque Abraham mane, et tollens panem et utrem aquæ, imposuit scapulæ ejus, tradiditque puerum, et dimisit eam. Quæ cum abiisset, errabat in solitudine Bersabee.
⸨lang:English⸩15 ⸨/lang⸩Cumque consumpta esset aqua in utre, abjecit puerum subter unam arborum, quæ ibi erant.
⸨lang:English⸩16 ⸨/lang⸩Et abiit, seditque e regione procul quantum potest arcus jacere; dixit enim: Non videbo morientem puerum: et sedens contra, levavit vocem suam et flevit.
⸨lang:English⸩17 ⸨/lang⸩Exaudivit autem Deus vocem pueri: vocavitque angelus Dei Agar de cælo, dicens: Quid agis, Agar? noli timere: exaudivit enim Deus vocem pueri de loco in quo est.
⸨lang:English⸩18 ⸨/lang⸩Surge, tolle puerum, et tene manum illius: quia in gentem magnam faciam eum.
⸨lang:English⸩19 ⸨/lang⸩Aperuitque oculos ejus Deus: quæ videns puteum aquæ, abiit, et implevit utrem, deditque puero bibere.
⸨lang:English⸩20 ⸨/lang⸩Et fuit cum eo: qui crevit, et moratus est in solitudine, factusque est juvenis sagittarius.
⸨lang:English⸩21 ⸨/lang⸩Habitavitque in deserto Pharan, et accepit illi mater sua uxorem de terra Ægypti.
⸨lang:English⸩22 ⸨/lang⸩Eodem tempore dixit Abimelech, et Phicol princeps exercitus ejus, ad Abraham: Deus tecum est in universis quæ agis.
⸨lang:English⸩23 ⸨/lang⸩Jura ergo per Deum, ne noceas mihi, et posteris meis, stirpique meæ: sed juxta misericordiam, quam feci tibi, facies mihi, et terræ in qua versatus es advena.
⸨lang:English⸩24 ⸨/lang⸩Dixitque Abraham: Ego jurabo.
⸨lang:English⸩25 ⸨/lang⸩Et increpavit Abimelech propter puteum aquæ quem vi abstulerant servi ejus.
⸨lang:English⸩26 ⸨/lang⸩Responditque Abimelech: Nescivi quis fecerit hanc rem: sed et tu non indicasti mihi, et ego non audivi præter hodie.
⸨lang:English⸩27 ⸨/lang⸩Tulit itaque Abraham oves et boves, et dedit Abimelech: percusseruntque ambo fœdus.
⸨lang:English⸩28 ⸨/lang⸩Et statuit Abraham septem agnas gregis seorsum.
⸨lang:English⸩29 ⸨/lang⸩Cui dixit Abimelech: Quid sibi volunt septem agnæ istæ, quas stare fecisti seorsum?
⸨lang:English⸩30 ⸨/lang⸩At ille: Septem, inquit, agnas accipies de manu mea: ut sint mihi in testimonium, quoniam ego fodi puteum istum.
⸨lang:English⸩31 ⸨/lang⸩Idcirco vocatus est locus ille Bersabee: quia ibi uterque juravit.
⸨lang:English⸩32 ⸨/lang⸩Et inierunt fœdus pro puteo juramenti.
⸨lang:English⸩33 ⸨/lang⸩Surrexit autem Abimelech, et Phicol princeps exercitus ejus, reversique sunt in terram Palæstinorum. Abraham vero plantavit nemus in Bersabee, et invocavit ibi nomen Domini Dei æterni.
⸨lang:English⸩34 ⸨/lang⸩Et fuit colonus terræ Palæstinorum diebus multis.