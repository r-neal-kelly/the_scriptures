⸨cen⸩CAPUT XLIII⸼

⸨lang:English⸩1 ⸨/lang⸩⸨sc⸩Interim⸨/sc⸩ fames omnem terram vehementer premebat.
⸨lang:English⸩2 ⸨/lang⸩Consumptisque cibis quos ex Ægypto detulerant, dixit Jacob ad filios suos: Revertimini, et emite nobis pauxillum escarum.
⸨lang:English⸩3 ⸨/lang⸩Respondit Judas: Denuntiavit nobis vir ille sub attestatione jurisjurandi, dicens: Non videbitis faciem meam, nisi fratrem vestrum minimum adduxeritis vobiscum.
⸨lang:English⸩4 ⸨/lang⸩Si ergo vis eum mittere nobiscum, pergemus pariter, et ememus tibi necessaria:
⸨lang:English⸩5 ⸨/lang⸩Sin autem non vis, non ibimus: vir enim, ut sæpe diximus, denuntiavit nobis, dicens: Non videbitis faciem meam absque fratre vestro minimo.
⸨lang:English⸩6 ⸨/lang⸩Dixit eis Israel: In meam hoc fecistis miseriam, ut indicaretis ei et alium habere vos fratrem.
⸨lang:English⸩7 ⸨/lang⸩At illi responderunt: Interrogavit nos homo per ordinem nostram progeniem: si pater viveret, si haberemus fratrem: et nos respondimus ei consequenter juxta id quod fuerat sciscitatus: numquid scire poteramus quod dicturus esset: Adducite fratrem vestrum vobiscum?
⸨lang:English⸩8 ⸨/lang⸩Judas quoque dixit patri suo: Mitte puerum mecum, ut proficiscamur, et possimus vivere; ne moriamur nos et parvuli nostri.
⸨lang:English⸩9 ⸨/lang⸩Ego suscipio puerum: de manu mea require illum; nisi reduxero, et reddidero eum tibi, ero peccati reus in te omni tempore.
⸨lang:English⸩10 ⸨/lang⸩Si non intercessisset dilatio, jam vice altera venissemus.
⸨lang:English⸩11 ⸨/lang⸩Igitur Israel pater eorum dixit ad eos: Si sic necesse est, facite quod vultis: sumite de optimis terræ fructibus in vasis vestris, et deferte viro munera, modicum resinæ et mellis, et storacis, stactes, et terebinthi, et amygdalarum.
⸨lang:English⸩12 ⸨/lang⸩Pecuniam quoque duplicem ferte vobiscum: et illam, quam invenistis in sacculis, reportate, ne forte errore factum sit:
⸨lang:English⸩13 ⸨/lang⸩Sed et fratrem vestrum tollite, et ite ad virum.
⸨lang:English⸩14 ⸨/lang⸩Deus autem meus omnipotens faciat vobis eum placabilem: et remittat vobiscum fratrem vestrum quem tenet, et hunc Benjamin: ego autem quasi orbatus absque liberis ero.
⸨lang:English⸩15 ⸨/lang⸩Tulerunt ergo viri munera, et pecuniam duplicem, et Benjamin: descenderuntque in Ægyptum, et steterunt coram Joseph.
⸨lang:English⸩16 ⸨/lang⸩Quos cum ille vidisset, et Benjamin simul, præcepit dispensatori domus suæ, dicens: Introduc viros domum, et occide victimas, et instrue convivium: quoniam mecum sunt comesturi meridie.
⸨lang:English⸩17 ⸨/lang⸩Fecit ille quod sibi fuerat imperatum, et introduxit viros domum.
⸨lang:English⸩18 ⸨/lang⸩Ibique exterriti, dixerunt mutuo: Propter pecuniam, quam retulimus prius in saccis nostris, introducti sumus: ut devolvat in nos calumniam, et violenter subjiciat servituti, et nos, et asinos nostros.
⸨lang:English⸩19 ⸨/lang⸩Quamobrem in ipsis foribus accedentes ad dispensatorem domus
⸨lang:English⸩20 ⸨/lang⸩Locuti sunt: Oramus, domine, ut audias nos. Jam ante descendimus ut emeremus escas:
⸨lang:English⸩21 ⸨/lang⸩Quibus emptis, cum venissemus ad diversorium, aperuimus saccos nostros, et invenimus pecuniam in ore saccorum: quam nunc eodem pondere reportavimus.
⸨lang:English⸩22 ⸨/lang⸩Sed et aliud attulimus argentum, ut emamus quæ nobis necessaria sunt: non est in nostra conscientia quis posuerit eam in marsupiis nostris.
⸨lang:English⸩23 ⸨/lang⸩At ille respondit: Pax vobiscum, nolite timere: Deus vester, et Deus patris vestri, dedit vobis thesauros in saccis vestris; nam pecuniam, quam dedistis mihi, probatam ego habeo. Eduxitque ad eos Simeon.
⸨lang:English⸩24 ⸨/lang⸩Et introductis domum, attulit aquam, et laverunt pedes suos, deditque pabulum asinis eorum.
⸨lang:English⸩25 ⸨/lang⸩Illi vero parabant munera, donec ingrederetur Joseph meridie: audierant enim quod ibi comesturi essent panem.
⸨lang:English⸩26 ⸨/lang⸩Igitur ingressus est Joseph domum suam, obtuleruntque ei munera, tenentes in manibus suis: et adoraverunt proni in terram.
⸨lang:English⸩27 ⸨/lang⸩At ille, clementer resalutatis eis, interrogavit eos, dicens: Salvusne est pater vester senex, de quo dixeratis mihi? Adhuc vivit?
⸨lang:English⸩28 ⸨/lang⸩Qui responderunt: Sospes est servus tuus pater noster, adhuc vivit. Et incurvati, adoraverunt eum.
⸨lang:English⸩29 ⸨/lang⸩Attolens autem Joseph oculos, vidit Benjamin fratrem suum uterinum, et ait: Iste est frater vester parvulus, de quo dixeratis mihi? Et rursum: Deus, inquit, misereatur tui, fili mi.
⸨lang:English⸩30 ⸨/lang⸩Festinavitque, quia commota fuerant viscera ejus super fratre suo, et erumpebant lacrymæ: et introiens cubiculum flevit.
⸨lang:English⸩31 ⸨/lang⸩Rursumque lota facie egressus, continuit se, et ait: Ponite panes.
⸨lang:English⸩32 ⸨/lang⸩Quibus appositis, seorsum Joseph, et seorsum fratribus, Ægyptiis quoque qui vescebantur simul, seorsum (illicitum est enim Ægyptiis comedere cum Hebræis, et profanum putant hujuscemodi convivium)
⸨lang:English⸩33 ⸨/lang⸩Sederunt coram eo, primogenitus juxta primogenita sua, et minimus juxta ætatem suam. Et mirabantur nimis,
⸨lang:English⸩34 ⸨/lang⸩Sumptis partibus quas ab eo acceperant: majorque pars venit Benjamin, ita ut quinque partibus excederet. Biberuntque et inebriati sunt cum eo.