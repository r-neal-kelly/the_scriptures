⸨cen⸩CAPUT XLII⸼

⸨lang:English⸩1 ⸨/lang⸩⸨sc⸩Audiens⸨/sc⸩ autem Jacob quod alimenta venderentur in Ægypto, dixit filiis suis: Quare negligitis?
⸨lang:English⸩2 ⸨/lang⸩Audivi quod triticum venumdetur in Ægypto: descendite, et emite nobis necessaria, ut possimus vivere, et non consumamur inopia.
⸨lang:English⸩3 ⸨/lang⸩Descendentes igitur fratres Joseph decem, ut emerent frumenta in Ægypto,
⸨lang:English⸩4 ⸨/lang⸩Benjamin domi retento a Jacob, qui dixerat fratribus ejus: Ne forte in itinere quidquam patiatur mali:
⸨lang:English⸩5 ⸨/lang⸩Ingressi sunt terram Ægypti cum aliis qui pergebant ad emendum. Erat autem fames in terra Chanaan.
⸨lang:English⸩6 ⸨/lang⸩Et Joseph erat princeps in terra Ægypti, atque ad ejus nutum frumenta populis vendebantur. Cumque adorassent eum fratres sui,
⸨lang:English⸩7 ⸨/lang⸩Et agnovisset eos, quasi ad alienos durius loquebatur, interrogans eos: Unde venistis? Qui responderunt: De terra Chanaan, ut emamus victui necessaria.
⸨lang:English⸩8 ⸨/lang⸩Et tamen fratres ipse connoscens, non est cognitus ab eis.
⸨lang:English⸩9 ⸨/lang⸩Recordatusque somniorum, quæ aliquando viderat, ait ad eos: Exploratores estis: Ut videatis infirmiora terræ venistis.
⸨lang:English⸩10 ⸨/lang⸩Qui dixerunt: Non est ita, domine, sed servi tui venerunt ut emerent cibos.
⸨lang:English⸩11 ⸨/lang⸩Omnes filii unius viri sumus: pacifici venimus, nec quidquam famuli tui machinantur mali.
⸨lang:English⸩12 ⸨/lang⸩Quibus ille respondit: Aliter est: immunita terræ hujus considerare venistis.
⸨lang:English⸩13 ⸨/lang⸩At illi: Duodecim, inquiunt, servi tui, fratres sumus, filii viri unius in terra Chanaan: minimus cum patre nostro est, alius non est super.
⸨lang:English⸩14 ⸨/lang⸩Hoc est, ait, quod locutus sum: Exploratores estis.
⸨lang:English⸩15 ⸨/lang⸩Jam nunc experimentum vestri capiam: per salutem Pharaonis non egrediemini hinc, donec veniat frater vester minimus.
⸨lang:English⸩16 ⸨/lang⸩Mittite ex vobis unum, et adducat eum: vos autem eritis in vinculis, donec probentur quæ dixistis utrum vera an falsa sint: alioquin per salutem Pharaonis exploratores estis.
⸨lang:English⸩17 ⸨/lang⸩Tradidit ergo illos custodiæ tribus diebus.
⸨lang:English⸩18 ⸨/lang⸩Die autem tertio reductis de carcere, ait: Facite quæ dixi, et vivetis: Deum enim timeo.
⸨lang:English⸩19 ⸨/lang⸩Si pacifici estis, frater vester unus ligetur in carcere: vos autem abite, et ferte frumenta quæ emistis, in domos vestras,
⸨lang:English⸩20 ⸨/lang⸩Et fratrem vestrum minimum ad me adducite, ut possim vestros probare sermones, et non moriamini. Fecerunt ut dixerat,
⸨lang:English⸩21 ⸨/lang⸩Et locuti sunt ad invicem: Merito hæc patimur, quia peccavimus in fratrem nostrum, videntes angustiam animæ illius, dum deprecaretur nos, et non audivimus: idcirco venit super nos ista tribulatio.
⸨lang:English⸩22 ⸨/lang⸩E quibus unus Ruben, ait: Numquid non dixi vobis: Nolite peccare in puerum: et non audistis me? en sanguis ejus exquiritur.
⸨lang:English⸩23 ⸨/lang⸩Nesciebant autem quod intelligeret Joseph: eo quod per interpretem loqueretur ad eos.
⸨lang:English⸩24 ⸨/lang⸩Avertitque se parumper, et flevit: et reversus locutus est ad eos.
⸨lang:English⸩25 ⸨/lang⸩Tollensque Simeon, et ligans illis præsentibus, jussit ministris ut implerent eorum saccos tritico, et reponerent pecunias singulorum in sacculis suis, datis supra cibariis in viam: qui fecerunt ita.
⸨lang:English⸩26 ⸨/lang⸩At illi portantes frumenta in asinis suis, profecti sunt.
⸨lang:English⸩27 ⸨/lang⸩Apertoque unus sacco, ut daret jumento pabulum in diversorio, contemplatus pecuniam in ore sacculi,
⸨lang:English⸩28 ⸨/lang⸩Dixit fratribus suis: Reddita est mihi pecunia, en habetur in sacco. Et obstupefacti turbatique, mutuo dixerunt: Quidnam est hoc quod fecit nobis Deus?
⸨lang:English⸩29 ⸨/lang⸩Veneruntque ad Jacob patrem suum in terram Chanaan, et narraverunt ei omnia quæ accidissent sibi, dicentes:
⸨lang:English⸩30 ⸨/lang⸩Locutus est nobis dominus terræ dure et putavit nos exploratores esse provinciæ.
⸨lang:English⸩31 ⸨/lang⸩Cui respondimus: Pacifici sumus, nec ullas molimur insidias.
⸨lang:English⸩32 ⸨/lang⸩Duodecim fratres uno patre geniti sumus: unus non est super, minimus cum patre nostro est in terra Chanaan.
⸨lang:English⸩33 ⸨/lang⸩Qui ait nobis: Sic probabo quod pacifici sitis: Fratrem vestrum unum dimittite apud me, et cibaria domibus vestris necessaria sumite, et abite,
⸨lang:English⸩34 ⸨/lang⸩Fratremque vestrum minimum adducite ad me, ut sciam quod non sitis exploratores: et istum, qui tenetur in vinculis, recipere positis: ac deinceps quæ vultis, emendi habeatis licentiam.
⸨lang:English⸩35 ⸨/lang⸩His dictis, cum frumenta effunderent, singuli repererunt in ore saccorum ligatas pecunias: exterritisque simul omnibus,
⸨lang:English⸩36 ⸨/lang⸩Dixit pater Jacob: Absque liberis me esse fecistis: Joseph non est super, Simeon tenetur in vinculis, et Benjamin auferetis: in me hæc omnia mala reciderunt.
⸨lang:English⸩37 ⸨/lang⸩Cui respondit Ruben: Duos filios meos interfice, si non reduxero illum tibi: trade illum in manu mea, et ego eum tibi restituam.
⸨lang:English⸩38 ⸨/lang⸩At ille: Non descendet, inquit, filius meus vobiscum: frater ejus mortuus est, et ipse solus remansit: si quid ei adversi acciderit in terra ad quem pergitis, deducetis canos meos cum dolore ad inferos.