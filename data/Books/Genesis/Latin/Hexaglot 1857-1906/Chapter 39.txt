⸨cen⸩CAPUT XXXIX⸼

⸨lang:English⸩1 ⸨/lang⸩⸨sc⸩Igitur⸨/sc⸩ Joseph ductus est in Ægyptum, emitque eum Putiphar eunuchus Pharaonis, princeps exercitus, vir Ægyptius, de manu Ismaelitarum, a quibus perductus erat.
⸨lang:English⸩2 ⸨/lang⸩Fuitque Dominus cum eo, et erat vir in cunctis prospere agens: habitavitque in domo domini sui,
⸨lang:English⸩3 ⸨/lang⸩Qui optime noverat Dominum esse cum eo, et omnia, quæ gereret, ab eo dirigi in manu illius.
⸨lang:English⸩4 ⸨/lang⸩Invenitque Joseph gratiam coram domino suo, et ministrabat ei, a quo præpositus omnibus, gubernabat creditam sibi domum, et universa quæ ei tradita fuerant:
⸨lang:English⸩5 ⸨/lang⸩Benedixitque Dominus domui Ægyptii propter Joseph, et multiplicavit tam in ædibus quam in agris cunctam ejus substantiam:
⸨lang:English⸩6 ⸨/lang⸩Nec quidquam aliud noverat, nisi panem quo vescebatur. Erat autem Joseph pulchra facie, et decorus aspectu.
⸨lang:English⸩7 ⸨/lang⸩Post multos itaque dies injecit domina sua oculos suos in Joseph, et ait: Dormi mecum.
⸨lang:English⸩8 ⸨/lang⸩Qui nequaquam acquiescens operi nefario, dixit ad eam: Ecce dominus meus, omnibus mihi traditis, ignorat quid habeat in domo sua:
⸨lang:English⸩9 ⸨/lang⸩Nec quidquam est quod non in mea sit potestate, vel non tradiderit mihi, præter te, quæ uxor ejus es: quo modo ergo possum hoc malum facere, et peccare in Deum meum?
⸨lang:English⸩10 ⸨/lang⸩Hujuscemodi verbis per singulos dies, et mulier molesta erat adolescenti, et ille recusabat stuprum.
⸨lang:English⸩11 ⸨/lang⸩Accidit autem quadam die, ut intraret Joseph domum, et operis quippiam absque arbitris faceret:
⸨lang:English⸩12 ⸨/lang⸩Et illa apprehensa lacinia vestimenti ejus, diceret: Dormi mecum. Qui relicto in manu ejus pallio fugit, et egressus est foras.
⸨lang:English⸩13 ⸨/lang⸩Cumque vidisset mulier vestem in manibus suis, et se esse contemptam,
⸨lang:English⸩14 ⸨/lang⸩Vocavit ad se homines domus suæ, et ait ad eos: En introduxit virum Hebræum, ut illuderet nobis: ingressus est ad me, ut coiret mecum: cumque ego succlamassem,
⸨lang:English⸩15 ⸨/lang⸩Et audisset vocem meam, reliquit pallium quod tenebam, et fugit foras.
⸨lang:English⸩16 ⸨/lang⸩In argumentum ergo fidei retentum pallium ostendit marito revertenti domum,
⸨lang:English⸩17 ⸨/lang⸩Et ait: Ingressus est ad me servus Hebræus, quem adduxisti ut illuderet mihi:
⸨lang:English⸩18 ⸨/lang⸩Cumque audisset me clamare, reliquit pallium quod tenebam, et fugit foras.
⸨lang:English⸩19 ⸨/lang⸩His auditis dominus, et nimium credulus verbis conjugis, iratus est valde:
⸨lang:English⸩20 ⸨/lang⸩Tradiditque Joseph in carcerem, ubi vincti regis custodiebantur, et erat ibi clausus.
⸨lang:English⸩21 ⸨/lang⸩Fuit autem Dominus cum Joseph, et misertus illius dedit ei gratiam in conspectu principis carceris.
⸨lang:English⸩22 ⸨/lang⸩Qui tradidit in manu illius universos vinctos qui in custodia tenebantur: et quidquid fiebat, sub ipso erat.
⸨lang:English⸩23 ⸨/lang⸩Nec noverat aliquid, cunctis ei creditis: Dominus enim erat cum illo, et omnia opera ejus dirigebat.