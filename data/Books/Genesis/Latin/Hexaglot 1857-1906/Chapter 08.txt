⸨cen⸩CAPUT VIII⸼

⸨lang:English⸩1 ⸨/lang⸩⸨sc⸩Recordatus⸨/sc⸩ autem Deus Noe, cunctorumque animantium, et omnium jumentorum, quæ erant cum eo in arca, adduxit spiritum super terram, et imminutæ sunt aquæ.
⸨lang:English⸩2 ⸨/lang⸩Et clausi sunt fontes abyssi, et cataractæ cæli: et prohibitæ sunt pluviæ de cælo.
⸨lang:English⸩3 ⸨/lang⸩Reversæque sunt aquæ de terra euntes et redeuntes: et cœperunt minui post centum quinquaginta dies.
⸨lang:English⸩4 ⸨/lang⸩Requievitque arca mense septimo, vigesimo septimo die mensis, super montes Armeniæ.
⸨lang:English⸩5 ⸨/lang⸩At vero aquæ ibant et decrescebant usque ad decimum mensem: decimo enim mense, prima die mensis, apparuerunt cacumina montium.
⸨lang:English⸩6 ⸨/lang⸩Cumque transissent quadraginta dies, aperiens Noe fenestram arcæ, quam fecerat, dimisit corvum:
⸨lang:English⸩7 ⸨/lang⸩Qui egrediebatur, et non revertebatur, donec siccarentur aquæ super terram.
⸨lang:English⸩8 ⸨/lang⸩Emisit quoque columbam post eum, ut videret si jam cessassent aquæ super faciem terræ.
⸨lang:English⸩9 ⸨/lang⸩Quæ cum non invenisset ubi requiesceret pes ejus, reversa est ad eum in arcam: aquæ enim erant super universam terram: extenditque manum, et apprehensam intulit in arcam.
⸨lang:English⸩10 ⸨/lang⸩Expectatis autem ultra septem diebus aliis, rursum dimisit columbam ex arca.
⸨lang:English⸩11 ⸨/lang⸩At illa venit ad eum ad vesperam, portans ramum olivæ virentibus foliis in ore suo. Intellexit ergo Noe quod cessassent aquæ super terram.
⸨lang:English⸩12 ⸨/lang⸩Expectavitque nihilominus septem alios dies: et emisit columbam, quæ non est reversa ultra ad eum.
⸨lang:English⸩13 ⸨/lang⸩Igitur sexcentesimo primo anno, primo mense, prima die mensis, imminutæ sunt aquæ super terram: et aperiens Noe tectum arcæ, aspexit, viditque quod exsiccata esset superficies terræ.
⸨lang:English⸩14 ⸨/lang⸩Mense secundo, septimo et vigesimo die mensis, arefacta est terra.
⸨lang:English⸩15 ⸨/lang⸩Locutus est autem Deus ad Noe, dicens:
⸨lang:English⸩16 ⸨/lang⸩Egredere de arca, tu et uxor tua, filii tui et uxores filiorum tuorum tecum.
⸨lang:English⸩17 ⸨/lang⸩Cuncta animantia quæ sunt apud te, ex omni carne, tam in volatilibus quam in bestiis et universis reptilibus, quæ reptant super terram, educ tecum, et ingredimini super terram: crescite et multiplicamini super eam.
⸨lang:English⸩18 ⸨/lang⸩Egressus est ergo Noe, et filii ejus: uxor illius, et uxores filiorum ejus, cum eo.
⸨lang:English⸩19 ⸨/lang⸩Sed et omnia animantia, jumenta, et reptilia quæ reptant super terram, secundum genus suum, egressa sunt de arca.
⸨lang:English⸩20 ⸨/lang⸩Ædificavit autem Noe altare Domino: et tollens de cunctis pecoribus et volucribus mundis, obtulit holocausta super altare.
⸨lang:English⸩21 ⸨/lang⸩Odoratusque est Dominus odorem suavitatis, et ait: Nequaquam ultra maledicam terræ propter homines: sensus enim et cogitatio humani cordis in malum prona sunt ab adolescentia sua: non igitur ultra percutiam omnem animam viventem sicut feci.
⸨lang:English⸩22 ⸨/lang⸩Cunctis diebus terræ, sementis et messis, frigus et æstus, æstas et hiems, nox et dies, non requiescent.