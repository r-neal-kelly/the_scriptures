⸨cen⸩CAPUT IV⸼

⸨lang:English⸩1 ⸨/lang⸩⸨sc⸩Adam⸨/sc⸩ vero cognovit uxorem suam Hevam: quæ concepit et peperit Cain, dicens: Possedi hominem per Deum.
⸨lang:English⸩2 ⸨/lang⸩Rursumque peperit fratrem ejus Abel. Fuit autem Abel pastor ovium, et Cain agricola.
⸨lang:English⸩3 ⸨/lang⸩Factum est autem post multos dies ut offerret Cain de fructibus terræ munera Domino.
⸨lang:English⸩4 ⸨/lang⸩Abel quoque obtulit de primogenitis gregis sui, et de adipibus eorum: et respexit Dominus ad Abel, et ad munera ejus.
⸨lang:English⸩5 ⸨/lang⸩Ad Cain vero, et ad munera illius, non respexit: iratusque est Cain vehementer, et concidit vultus ejus.
⸨lang:English⸩6 ⸨/lang⸩Dixitque Dominus ad eum: Quare iratus es? et cur concidit facies tua?
⸨lang:English⸩7 ⸨/lang⸩Nonne, si bene egeris, recipies: sin autem male, statim in foribus peccatum aderit? sed sub te erit appetitus ejus, et tu dominaberis illius.
⸨lang:English⸩8 ⸨/lang⸩Dixitque Cain ad Abel fratrem suum: Egrediamur foras. Cumque essent in agro, consurrexit Cain adversus fratrem suum Abel, et interfecit eum.
⸨lang:English⸩9 ⸨/lang⸩Et ait Dominus ad Cain: Ubi est Abel frater tuus? Qui respondit: Nescio: num custos fratris mei sum ego?
⸨lang:English⸩10 ⸨/lang⸩Dixitque ad eum: Quid fecisti? vox sanguinis fratris tui clamat ad me de terra.
⸨lang:English⸩11 ⸨/lang⸩Nunc igitur maledictus eris super terram, quæ aperuit os suum, et suscepit sanguinem fratris tui de manu tua.
⸨lang:English⸩12 ⸨/lang⸩Cum operatus fueris eam, non dabit tibi fructus suos: vagus et profugus eris super terram.
⸨lang:English⸩13 ⸨/lang⸩Dixitque Cain ad Dominum: Major est iniquitas mea, quam ut veniam merear.
⸨lang:English⸩14 ⸨/lang⸩Ecce ejicis me hodie a facie terræ, et a facie tua abscondar, et ero vagus et profugus in terra: omnis igitur qui invenerit me, occidet me.
⸨lang:English⸩15 ⸨/lang⸩Dixitque ei Dominus: Nequaquam ita fiet: sed omnis qui occiderit Cain, septuplum punietur. Posuitque Dominus Cain signum, ut non interficeret eum omnis qui invenisset eum.
⸨lang:English⸩16 ⸨/lang⸩Egressusque Cain a facie Domini, habitavit profugus in terra ad orientalem plagam Eden.
⸨lang:English⸩17 ⸨/lang⸩Cognovit autem Cain uxorem suam, quæ concepit, et peperit Henoch: et ædificavit civitatem, vocavitque nomen ejus ex nomine filii sui, Henoch.
⸨lang:English⸩18 ⸨/lang⸩Porro Henoch genuit Irad, et Irad genuit Maviael, et Maviael genuit Mathusael, et Mathusael genuit Lamech.
⸨lang:English⸩19 ⸨/lang⸩Qui accepit duas uxores, nomen uni Ada, et nomen alteri Sella.
⸨lang:English⸩20 ⸨/lang⸩Genuitque Ada Iabel, qui fuit pater habitantium in tentoriis, atque pastorum.
⸨lang:English⸩21 ⸨/lang⸩Et nomen fratris ejus Iubal: ipse fuit pater canentium cithara et organo.
⸨lang:English⸩22 ⸨/lang⸩Sella quoque genuit Tubalcain, qui fuit malleator et faber in cuncta opera æris et ferri. Soror vero Tubalcain, Noema.
⸨lang:English⸩23 ⸨/lang⸩Dixitque Lamech uxoribus suis Adæ et Sellæ: Audite vocem meam, uxores Lamech; auscultate sermonem meum: quoniam occidi virum in vulnus meum, et adolescentulum in livorem meum.
⸨lang:English⸩24 ⸨/lang⸩Septuplum ultio dabitur de Cain: de Lamech vero septuagies septies.
⸨lang:English⸩25 ⸨/lang⸩Cognovit quoque adhuc Adam uxorem suam: et peperit filium, vocavitque nomen ejus Seth, dicens: Posuit mihi Deus semen aliud pro Abel, quem occidit Cain.
⸨lang:English⸩26 ⸨/lang⸩Sed et Seth natus est filius, quem vocavit Enos: iste cœpit invocare nomen Domini.