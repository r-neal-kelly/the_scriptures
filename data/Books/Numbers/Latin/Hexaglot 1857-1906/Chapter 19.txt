⸨cen⸩CAPUT XIX⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen et Aaron, dicens:
⸨lang:English⸩2 ⸨/lang⸩Ista est religio victimæ quam constituit Dominus. Præcipe filiis Israel, ut adducant ad te vaccam rufam ætatis integræ, in qua nulla sit macula, nec portaverit jugum:
⸨lang:English⸩3 ⸨/lang⸩Tradetisque eam Eleazaro sacerdoti; qui eductam extra castra, immolabit in conspectu omnium:
⸨lang:English⸩4 ⸨/lang⸩Et tingens digitum in sanguine ejus, asperget contra fores tabernaculi septem vicibus,
⸨lang:English⸩5 ⸨/lang⸩Comburetque eam cunctis videntibus, tam pelle et carnibus ejus, quam sanguine et fimo flammæ traditis.
⸨lang:English⸩6 ⸨/lang⸩Lignum quoque cedrinum, et hyssopum, coccumque bis tinctum sacerdos mittet in flammam, quæ vaccam vorat.
⸨lang:English⸩7 ⸨/lang⸩Et tunc demum, lotis vestibus et corpore suo, ingredietur in castra, commaculatusque erit usque ad vesperum.
⸨lang:English⸩8 ⸨/lang⸩Sed et ille qui combusserit eam, lavabit vestimenta sua et corpus, et immundus erit usque ad vesperum
⸨lang:English⸩9 ⸨/lang⸩Colliget autem vir mundus cineres vaccæ, et effundet eos extra castra in loco purissimo, ut sint multitudini filiorum Israel in custodiam, et in aquam aspersionis: quia pro peccato vacca combusta est.
⸨lang:English⸩10 ⸨/lang⸩Cumque laverit, qui vaccæ portaverat cineres, vestimenta sua immundus erit usque ad vesperum. Habebunt hoc filii Israel, et advenæ qui habitant inter eos, sanctum jure perpetuo.
⸨lang:English⸩11 ⸨/lang⸩Qui tetigerit cadaver hominis, et propter hoc septem diebus fuerit immundus:
⸨lang:English⸩12 ⸨/lang⸩Aspergetur ex hac aqua die tertio et septimo, et sic mundabitur. Si die tertio aspersus non fuerit, septimo non poterit emundari.
⸨lang:English⸩13 ⸨/lang⸩Omnis qui tetigerit humanæ animæ morticinum, et aspersus hac commistione non fuerit, polluet tabernaculum Domini, et peribit ex Israel: quia aqua expiationis non est aspersus, immundus erit, et manebit spurcitia ejus super eum.
⸨lang:English⸩14 ⸨/lang⸩Ista est lex hominis qui moritur in tabernaculo: Omnes qui ingrediuntur tentorium illius, et universa vasa quæ ibi sunt, polluta erunt septem diebus.
⸨lang:English⸩15 ⸨/lang⸩Vas, quod non habuerit operculum, nec ligaturam desuper, immundum erit.
⸨lang:English⸩16 ⸨/lang⸩Si quis in agro tetigerit cadaver occisi hominis, aut per se mortui, sive os illius, vel sepulchrum, immundus erit septem diebus.
⸨lang:English⸩17 ⸨/lang⸩Tollentque de cineribus combustionis atque peccati, et mittent aquas vivas super eos in vas;
⸨lang:English⸩18 ⸨/lang⸩In quibus cum homo mundus tinxerit hyssopum, asperget ex eo omne tentorium; et cunctam supellectilem, et homines hujuscemodi contagione pollutos:
⸨lang:English⸩19 ⸨/lang⸩Atque hoc modo mundus lustrabit immundum tertio et septimo die; expiatusque die septimo, lavabit et se et vestimenta sua, et immundus erit usque ad vesperum.
⸨lang:English⸩20 ⸨/lang⸩Si quis hoc ritu non fuerit expiatus, peribit anima illius de medio ecclesiæ: quia sanctuarium Domini polluit, et non est aqua lustrationis aspersus.
⸨lang:English⸩21 ⸨/lang⸩Erit hoc præceptum legitimum sempiternum. Ipse quoque qui aspergit aquas, lavabit vestimenta sua. Omnis qui tetigerit aquas expiationis, immundus erit usque ad vesperum.
⸨lang:English⸩22 ⸨/lang⸩Quidquid tetigerit immundus, immundum faciet: et anima, quæ horum quippiam tetigerit, immunda erit usque ad vesperum.