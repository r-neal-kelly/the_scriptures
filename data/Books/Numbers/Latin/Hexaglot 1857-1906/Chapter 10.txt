⸨cen⸩CAPUT X⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Fac tibi duas tubas argenteas ductiles, quibus convocare possis multitudinem quando movenda sunt castra.
⸨lang:English⸩3 ⸨/lang⸩Cumque increpueris tubis, congregabitur ad te omnis turba ad ostium tabernaculi fœderis.
⸨lang:English⸩4 ⸨/lang⸩Si semel clangueris, venient ad te principes, et capita multitudinis Israel.
⸨lang:English⸩5 ⸨/lang⸩Si autem prolixior atque concisus clangor increpuerit, movebunt castra primi qui sunt ad orientalem plagam.
⸨lang:English⸩6 ⸨/lang⸩In secundo autem sonitu et pari ululatu tubæ, levabunt tentoria qui habitant ad meridiem; et juxta hunc modum reliqui facient, ululantibus tubis in profectionem.
⸨lang:English⸩7 ⸨/lang⸩Quando autem congregandus est populus, simplex tubarum clangor erit, et non concise ululabunt.
⸨lang:English⸩8 ⸨/lang⸩Filii autem Aaron sacerdotes clangent tubis: eritque hoc legitimum sempiternum in generationibus vestris.
⸨lang:English⸩9 ⸨/lang⸩Si exieritis ad bellum de terra vestra contra hostes qui dimicant adversum vos, clangetis ululantibus tubis, et erit recordatio vestri coram Domino Deo vestro, ut eruamini de manibus inimicorum vestrorum.
⸨lang:English⸩10 ⸨/lang⸩Si quando habebitis epulum, et dies festos, et calendas canetis tubis super holocaustis, et pacificis victimis, ut sint vobis in recordationem Dei vestri. Ego Dominus Deus vester.
⸨lang:English⸩11 ⸨/lang⸩Anno secundo, mense secundo, vigesima die mensis, elevata est nubes de tabernaculo fœderis:
⸨lang:English⸩12 ⸨/lang⸩Profectique sunt filii Israel per turmas suas de deserto Sinai, et recubuit nubes in solitudine Pharan.
⸨lang:English⸩13 ⸨/lang⸩Moveruntque castra primi, juxta imperium Domini in manu Moysi.
⸨lang:English⸩14 ⸨/lang⸩Filii Juda per turmas suas: quorum princeps erat Nahasson filius Aminadab.
⸨lang:English⸩15 ⸨/lang⸩In tribu filiorum Issachar fuit princeps Nathanael filius Suar.
⸨lang:English⸩16 ⸨/lang⸩In tribu Zabulon erat princeps Eliab filius Helon.
⸨lang:English⸩17 ⸨/lang⸩Depositumque est tabernaculum, quod portantes egressi sunt filii Gerson et Merari.
⸨lang:English⸩18 ⸨/lang⸩Profectique sunt et filii Ruben, per turmas et ordinem suum: quorum princeps erat Helisur filius Sedeur.
⸨lang:English⸩19 ⸨/lang⸩In tribu autem filiorum Simeon, princeps fuit Salamiel filius Surisaddai.
⸨lang:English⸩20 ⸨/lang⸩Porro in tribu Gad erat princeps Eliasaph filius Duel.
⸨lang:English⸩21 ⸨/lang⸩Profectique sunt et Caathitæ portantes sanctuarium. Tamdiu tabernaculum portabatur, donec venirent ad erectionis locum.
⸨lang:English⸩22 ⸨/lang⸩Moverunt castra et filii Ephraim per turmas suas, in quorum exercitu princeps erat Elisama filius Ammiud.
⸨lang:English⸩23 ⸨/lang⸩In tribu autem filiorum Manasse princeps fuit Gamaliel filius Phadassur;
⸨lang:English⸩24 ⸨/lang⸩Et in tribu Benjamin erat dux Abidan filius Gedeonis.
⸨lang:English⸩25 ⸨/lang⸩Novissimi castrorum omnium profecti sunt filii Dan per turmas suas, in quorum exercitu princeps fuit Ahiezer filius Ammisaddai.
⸨lang:English⸩26 ⸨/lang⸩In tribu autem filiorum Aser erat princeps Phegiel filius Ochran.
⸨lang:English⸩27 ⸨/lang⸩Et in tribu filiorum Nephthali princeps fuit Ahira filius Enan.
⸨lang:English⸩28 ⸨/lang⸩Hæc sunt castra, et profectiones filiorum Israel per turmas suas quando egrediebantur
⸨lang:English⸩29 ⸨/lang⸩Dixitque Moyses Hobab filio Raguel Madianitæ, cognato suo: Proficiscimur ad locum, quem Dominus daturus est nobis: veni nobiscum, ut benefaciamus tibi: quia Dominus bona promisit Israeli.
⸨lang:English⸩30 ⸨/lang⸩Cui ille respondit: Non vadam tecum, sed revertar in terram meam, in qua natus sum.
⸨lang:English⸩31 ⸨/lang⸩Et ille: Noli, inquit, nos relinquere: tu enim nosti in quibus locis per desertum castra ponere debeamus, et eris ductor noster.
⸨lang:English⸩32 ⸨/lang⸩Cumque nobiscum veneris, quidquid optimum fuerit ex opibus, quas nobis traditurus est Dominus, dabimus tibi.
⸨lang:English⸩33 ⸨/lang⸩Profecti sunt ergo de monte Domini viam trium dierum, arcaque fœderis Domini præcedebat eos, per dies tres providens castrorum locum.
⸨lang:English⸩34 ⸨/lang⸩Nubes quoque Domini super eos erat per diem cum incederent.
⸨lang:English⸩35 ⸨/lang⸩Cumque elevaretur arca, dicebat Moyses: Surge, Domine, et dissipentur inimici tui, et fugiant qui oderunt te, a facie tua.
⸨lang:English⸩36 ⸨/lang⸩Cum autem deponeretur, aiebat: Revertere, Domine, ad multitudinem exercitus Israel.