⸨cen⸩CAPUT VI⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Loquere ad filios Israel, et dices ad eos: Vir, sive mulier, cum fecerint votum ut sanctificentur, et se voluerint Domino consecrare:
⸨lang:English⸩3 ⸨/lang⸩A vino, et omni quod inebriare potest, abstinebunt. Acetum ex vino, et ex qualibet alia potione, et quidquid de uva exprimitur, non bibent: uvas recentes siccasque non comedent
⸨lang:English⸩4 ⸨/lang⸩Cunctis diebus quibus ex voto Domino consecrantur: quidquid ex vinea esse potest, ab uva passa usque ad acinum non comedent.
⸨lang:English⸩5 ⸨/lang⸩Omni tempore separationis suæ novacula non transibit per caput ejus, usque ad completum diem quo Domino consecratur. Sanctus erit, crescente cæsarie capitis ejus.
⸨lang:English⸩6 ⸨/lang⸩Omni tempore consecrationis suæ super mortuum non ingredietur,
⸨lang:English⸩7 ⸨/lang⸩Nec super patris quidem et matris et fratris sororisque funere contaminabitur, quia consecratio Dei sui super caput ejus est.
⸨lang:English⸩8 ⸨/lang⸩Omnibus diebus separationis suæ sanctus erit Domino.
⸨lang:English⸩9 ⸨/lang⸩Sin autem mortuus fuerit subito quispiam coram eo, polluetur caput consecrationis ejus: quod radet illico in eadem die purgationis suæ, et rursum septima.
⸨lang:English⸩10 ⸨/lang⸩In octava autem die offeret duos turtures, vel duos pullos columbæ sacerdoti in introitu fœderis testimonii.
⸨lang:English⸩11 ⸨/lang⸩Facietque sacerdos unum pro peccato, et alterum in holocaustum, et deprecabitur pro eo, quia peccavit super mortuo: sanctificabitque caput ejus in die illo:
⸨lang:English⸩12 ⸨/lang⸩Et consecrabit Domino dies separationis illius, offerens agnum anniculum pro peccato: ita tamen ut dies priores irriti fiant, quoniam polluta est sanctificatio ejus.
⸨lang:English⸩13 ⸨/lang⸩Ista est lex consecrationis. Cum dies, quos ex voto decreverat, complebuntur: adducet eum ad ostium tabernaculi fœderis,
⸨lang:English⸩14 ⸨/lang⸩Et offeret oblationem ejus Domino, agnum anniculum immaculatum in holocaustum, et ovem anniculam immaculatam pro peccato, et arietem immaculatum, hostiam pacificam.
⸨lang:English⸩15 ⸨/lang⸩Canistrum quoque panum azymorum qui conspersi sunt oleo, et lagana absque fermento uncta oleo, ac libamina singulorum:
⸨lang:English⸩16 ⸨/lang⸩Quæ offeret sacerdos coram Domino, et faciet tam pro peccato, quam in holocaustum
⸨lang:English⸩17 ⸨/lang⸩Arietem vero immolabit hostiam pacificam Domino, offerens simul canistrum azymorum, et libamenta quæ ex more debentur.
⸨lang:English⸩18 ⸨/lang⸩Tunc radetur nazaræus ante ostium tabernaculi fœderis cæsarie consecrationis suæ: tolletque capillos ejus, et ponet super ignem, qui est suppositus sacrificio pacificorum.
⸨lang:English⸩19 ⸨/lang⸩Et armum coctum arietis, tortamque absque fermento unam de canistro, et laganum azymum unum, et tradet in manus nazaræi, postquam rasum fuerit caput ejus.
⸨lang:English⸩20 ⸨/lang⸩Susceptaque rursum ab eo, elevabit in conspectu Domini: et sanctificata sacerdotis erunt, sicut pectusculum, quod separari jussum est, et femur; post hæc potest bibere nazaræus vinum.
⸨lang:English⸩21 ⸨/lang⸩Ista est lex nazaræi, cum voverit oblationem suam Domino tempore consecrationis suæ, exceptis his quæ invenerit manus ejus. Juxta quod mente devoverat, ita faciet ad perfectionem sanctificationis suæ.
⸨lang:English⸩22 ⸨/lang⸩Locutusque est Dominus ad Moysen, dicens:
⸨lang:English⸩23 ⸨/lang⸩Loquere Aaron et filiis ejus: Sic benedicetis filiis Israel, et dicetis eis:
⸨lang:English⸩24 ⸨/lang⸩Benedicat tibi Dominus, et custodiat te.
⸨lang:English⸩25 ⸨/lang⸩Ostendat Dominus faciem suam tibi, et misereatur tui.
⸨lang:English⸩26 ⸨/lang⸩Convertat Dominus vultum suum ad te, et det tibi pacem.
⸨lang:English⸩27 ⸨/lang⸩Invocabuntque nomen meum super filios Israel, et ego benedicam eis.