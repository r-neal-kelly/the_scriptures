⸨cen⸩CAPUT XVII⸼

⸨lang:English⸩1 ⸨/lang⸩⸨sc⸩Et⸨/sc⸩ locutus est Dominus ad Moysen, dicens:
⸨lang:English⸩2 ⸨/lang⸩Loquere ad filios Israel, et accipe ab eis virgas singulas per cognationes suas, a cunctis principibus tribuum, virgas duodecim, et uniuscujusque nomen superscribes virgæsuæ;
⸨lang:English⸩3 ⸨/lang⸩Nomen autem Aaron erit in tribu Levi, et una virga cunctas seorsum familias continebit:
⸨lang:English⸩4 ⸨/lang⸩Ponesque eas in tabernaculo fœderis coram testimonio, ubi loquar ad te;
⸨lang:English⸩5 ⸨/lang⸩Quem ex his elegero, germinabit virga ejus: et cohibebo a me querimonias filiorum Israel, quibus contra vos murmurant.
⸨lang:English⸩6 ⸨/lang⸩Locutusque est Moyses ad filios Israel: et dederunt ei omnes principes virgas per singulas tribus: fueruntque virgæ duodecim absque virga Aaron.
⸨lang:English⸩7 ⸨/lang⸩Quas cum posuisset Moyses coram Domino in tabernaculo testimonii:
⸨lang:English⸩8 ⸨/lang⸩Sequenti die regressus invenit germinasse virgam Aaron in domo Levi: et turgentibus gemmis eruperant flores, qui, foliis dilatatis, in amygdalas deformati sunt.
⸨lang:English⸩9 ⸨/lang⸩Protulit ergo Moyses omnes virgas de conspectu Domini ad cunctos filios Israel: videruntque et receperunt singuli virgas suas.
⸨lang:English⸩10 ⸨/lang⸩Dixitque Dominus ad Moysen: Refer virgam Aaron in tabernaculum testimonii, ut servetur ibi in signum rebellium filiorum Israel, et quiescant querelæ eorum a me, ne moriantur.
⸨lang:English⸩11 ⸨/lang⸩Fecitque Moyses sicut præceperat Dominus.
⸨lang:English⸩12 ⸨/lang⸩Dixerunt autem filii Israel ad Moysen: Ecce consumpti sumus, omnes perivimus;
⸨lang:English⸩13 ⸨/lang⸩Quicumque accedit ad tabernaculum Domini, moritur; num usque ad internecionem cuncti delendi sumus?