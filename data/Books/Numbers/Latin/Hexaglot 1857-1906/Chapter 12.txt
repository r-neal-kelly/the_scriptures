⸨cen⸩CAPUT XII⸼

⸨lang:English⸩1 ⸨/lang⸩⸨sc⸩Locutaque⸨/sc⸩ est Maria et Aaron contra Moysen propter uxorem ejus Æthiopissam,
⸨lang:English⸩2 ⸨/lang⸩Et dixerunt: Num per solum Moysen locutus est Dominus? nonne et nobis similiter est locutus? Quod cum audisset Dominus,
⸨lang:English⸩3 ⸨/lang⸩(Erat enim Moyses vir mitissimus super omnes homines qui morabantur in terra)
⸨lang:English⸩4 ⸨/lang⸩Statim locutus est ad eum, et ad Aaron et Mariam: Egredimini vos tantum tres ad tabernaculum fœderis. Cumque fuissent egressi,
⸨lang:English⸩5 ⸨/lang⸩Descendit Dominus in columna nubis, et stetit in introitu tabernaculi, vocans, Aaron et Mariam. Qui cum iissent,
⸨lang:English⸩6 ⸨/lang⸩Dixit ad eos: Audite sermones meos: Si quis fuerit inter vos propheta Domini, in visione apparebo ei, vel per somnium loquar ad illum.
⸨lang:English⸩7 ⸨/lang⸩At non talis servus meus Moyses, qui in omni domo mea fidelissimus est:
⸨lang:English⸩8 ⸨/lang⸩Ore enim ad os loquor ei: et palam, et non per ænigmata et figuras Dominum videt. Quare ergo non timuistis detrahere servo meo Moysi?
⸨lang:English⸩9 ⸨/lang⸩Iratusque contra eos, abiit:
⸨lang:English⸩10 ⸨/lang⸩Nubes quoque recessit quæ erat super tabernaculum: et ecce Maria apparuit candens lepra quasi nix. Cumque respexisset eam Aaron, et vidisset perfusam lepra,
⸨lang:English⸩11 ⸨/lang⸩Ait ad Moysen: Obsecro, domine mi, ne imponas nobis hoc peccatum, quod stulte commisimus,
⸨lang:English⸩12 ⸨/lang⸩Ne fiat hæc quasi mortua, et ut abortivum quod projicitur de vulva matris suæ; ecce jam medium carnis ejus devoratum est a lepra.
⸨lang:English⸩13 ⸨/lang⸩Clamavitque Moyses ad Dominum, dicens: Deus, obsecro, sana eam.
⸨lang:English⸩14 ⸨/lang⸩Cui respondit Dominus: Si pater ejus spuisset in faciem illius, nonne debuerat saltem septem diebus rubore suffundi? Separetur septem diebus extra castra, et postea revocabitur.
⸨lang:English⸩15 ⸨/lang⸩Exclusa est itaque Maria extra castra septem diebus: et populus non est motus de loco illo, donec revocata est Maria.
⸨lang:English⸩16 ⸨/lang⸩Profectusque est populus de Haseroth, fixis tentoriis in deserto Pharan.