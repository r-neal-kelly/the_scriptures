⸨cen⸩CAPUT XXVI⸼

⸨lang:English⸩1 ⸨/lang⸩⸨sc⸩Postquam⸨/sc⸩ noxiorum sanguis effusus est, dixit Dominus ad Moysen et Eleazarum filium Aaron sacerdotem:
⸨lang:English⸩2 ⸨/lang⸩Numerate omnem summam filiorum Israel a viginti annis et supra, per domos et cognationes suas, cunctos qui possunt ad bella procedere.
⸨lang:English⸩3 ⸨/lang⸩Locuti sunt itaque Moyses et Eleazar sacerdos in campestribus Moab super Jordanem contra Jericho, ad eos qui erant
⸨lang:English⸩4 ⸨/lang⸩A viginti annis et supra, sicut Dominus imperaverat, quorum iste est numerus:
⸨lang:English⸩5 ⸨/lang⸩Ruben primogenitus Israel: hujus filius, Henoch, a quo familia Henochitarum: et Phallu, a quo familia Phalluitarum:
⸨lang:English⸩6 ⸨/lang⸩Et Hesron, a quo familia Hesronitarum: et Charmi, a quo familia Charmitarum.
⸨lang:English⸩7 ⸨/lang⸩Hæ sunt familiæ de stirpe Ruben: quarum numerus inventus est, quadraginta tria millia et septingenti triginta.
⸨lang:English⸩8 ⸨/lang⸩Filius Phallu, Eliab;
⸨lang:English⸩9 ⸨/lang⸩Hujus filii, Namuel et Dathan et Abiron; isti sunt Dathan et Abiron principes populi, qui surrexerunt contra Moysen et Aaron in seditione Core, quando adversus Dominum rebellaverunt:
⸨lang:English⸩10 ⸨/lang⸩Et aperiens terra os suum devoravit Core, morientibus plurimis, quando combussit ignis ducentos quinquaginta viros. Et factum est grande miraculum,
⸨lang:English⸩11 ⸨/lang⸩Ut, Core pereunte, filii illius non perirent.
⸨lang:English⸩12 ⸨/lang⸩Filii Simeon per cognationes suas: Namuel, ab hoc familia Namuelitarum: Jamin, ab hoc familia Jaminitarum: Jachin, ab hoc familia Jachinitarum:
⸨lang:English⸩13 ⸨/lang⸩Zare, ab hoc familia Zareitarum: Saul, ab hoc familia Saulitarum.
⸨lang:English⸩14 ⸨/lang⸩Hæ sunt familiæ de stirpe Simeon, quarum omnis numerus fuit, viginti duo millia ducenti.
⸨lang:English⸩15 ⸨/lang⸩Filii Gad per cognationes suas: Sephon, ab hoc familia Sephonitarum: Aggi, ab hoc familia Aggitarum: Suni, ab hoc familia Sunitarum:
⸨lang:English⸩16 ⸨/lang⸩Ozni, ab hoc familia Oznitarum: Her, ab hoc familia Heritarum:
⸨lang:English⸩17 ⸨/lang⸩Arod, ab hoc familia Aroditarum: Ariel, ab hoc familia Arielitarum:
⸨lang:English⸩18 ⸨/lang⸩Istæ sunt familiæ Gad, quarum omnis numerus fuit, quadraginta millia quingenti.
⸨lang:English⸩19 ⸨/lang⸩Filii Juda, Her et Onan, qui ambo mortui sunt in terra Chanaan.
⸨lang:English⸩20 ⸨/lang⸩Fueruntque filii Juda, per cognationes suas: Sela, a quo familia Selaitarum: Phares, a quo familia Pharesitarum: Zare, a quo familia Zareitarum.
⸨lang:English⸩21 ⸨/lang⸩Porro filii Phares: Hesron, a quo familia Hesronitarum: et Hamul, a quo familia Hamulitarum.
⸨lang:English⸩22 ⸨/lang⸩Istæ sunt familiæ Juda, quarum omnis numerus fuit, septuaginta sex millia quingenti.
⸨lang:English⸩23 ⸨/lang⸩Filii Issachar, per cognationes suas: Thola, a quo familia Tholaitarum: Phua, a quo familia Phuaitarum.
⸨lang:English⸩24 ⸨/lang⸩Jasub, a quo familia Jasubitarum: Semran, a quo familia Semranitarum.
⸨lang:English⸩25 ⸨/lang⸩Hæ sunt cognationes Issachar, quarum numerus fuit, sexaginta quatuor millia trecenti.
⸨lang:English⸩26 ⸨/lang⸩Filii Zabulon per cognationes suas: Sared, a quo familia Sareditarum: Elon, a quo familia Elonitarum: Jalel, a quo familia Jalelitarum.
⸨lang:English⸩27 ⸨/lang⸩Hæ sunt cognationes Zabulon, quarum numerus fuit, sexaginta millia quingenti.
⸨lang:English⸩28 ⸨/lang⸩Filii Joseph per cognationes suas, Manasse et Ephraim.
⸨lang:English⸩29 ⸨/lang⸩De Manasse ortus est Machir, a quo familia Machiritarum. Machir genuit Galaad, a quo familia Galaaditarum.
⸨lang:English⸩30 ⸨/lang⸩Galaad habuit filios: Jezer, a quo familia Jezeritarum: et Helec, a quo familia Helecitarum:
⸨lang:English⸩31 ⸨/lang⸩Et Asriel, a quo familia Asrielitarum: et Sechem, a quo familia Sechemitarum:
⸨lang:English⸩32 ⸨/lang⸩Et Semida, a quo familia Semidaitarum: et Hepher, a quo familia Hepheritarum:
⸨lang:English⸩33 ⸨/lang⸩Fuit autem Hepher pater Salphaad, qui filios non habebat, sed tantum filias, quarum ista sunt nomina: Maala, et Noa, et Hegla, et Melcha, et Thersa.
⸨lang:English⸩34 ⸨/lang⸩Hæ sunt familiæ Manasse, et numerus earum, quinquaginta duo millia septingenti.
⸨lang:English⸩35 ⸨/lang⸩Filii autem Ephraim per cognationes suas, fuerunt hi: Suthala, a quo familia Suthalaïtarum: Becher, a quo familia Becheritarum: Thehen, a quo familia Thehenitarum:
⸨lang:English⸩36 ⸨/lang⸩Porro filius Suthala fuit Heran, a quo familia Heranitarum.
⸨lang:English⸩37 ⸨/lang⸩Hæ sunt cognationes filiorum Ephraim, quarum numerus fuit, triginta duo millia quingenti.
⸨lang:English⸩38 ⸨/lang⸩Isti sunt filii Joseph per familias suas. Filii Benjamin in cognationibus suis: Bela, a quo familia Belaitarum: Asbel, a quo familia Asbelitarum: Ahiram, a quo familia Ahiramitarum:
⸨lang:English⸩39 ⸨/lang⸩Supham, a quo familia Suphamitarum: Hupham, a quo familia Huphamitarum.
⸨lang:English⸩40 ⸨/lang⸩Filii Bela: Hered, et Noeman. De Hered, familia Hereditarum: de Noeman, familia Noemanitarum:
⸨lang:English⸩41 ⸨/lang⸩Hi sunt filii Benjamin per cognationes suas, quorum numerus fuit, quadraginta quinque millia sexcenti.
⸨lang:English⸩42 ⸨/lang⸩Filii Dan per cognationes suas: Suham, a quo familia Suhamitarum; hæ sunt cognationes Dan per familias suas;
⸨lang:English⸩43 ⸨/lang⸩Omnes fuere Suhamitæ, quorum numerus erat, sexaginta quatuor millia quadringenti.
⸨lang:English⸩44 ⸨/lang⸩Filii Aser per cognationes suas: Jemna, a quo familia Jemnaitarum: Jessui, a quo familia Jessuitarum: Brie, a quo familia Brieitarum.
⸨lang:English⸩45 ⸨/lang⸩FIlii Brie: Heber, a quo familia Heberitarum: et Melchiel, a quo familia Melchielitarum.
⸨lang:English⸩46 ⸨/lang⸩Nomen autem filiæ Aser, fuit Sara:
⸨lang:English⸩47 ⸨/lang⸩Hæ cognationes filiorum Aser, et numerus eorum, quinquaginta tria millia quadringenti.
⸨lang:English⸩48 ⸨/lang⸩Filii ⸨fix:Nephthali⸩Nephtali⸨/fix⸩ per cognationes suas: Jesiel, a quo familia Jesielitarum: Guni, a quo familia Gunitarum:
⸨lang:English⸩49 ⸨/lang⸩Jeser, a quo familia Jeseritarum: Sellem, a quo familia Sellemitarum.
⸨lang:English⸩50 ⸨/lang⸩Hæ sunt cognationes filiorum Nephthali per familias suas: quorum numerus, quadraginta quinque millia quadringenti.
⸨lang:English⸩51 ⸨/lang⸩Ista est summa filiorum Israel, qui recensiti sunt, sexcenta millia, et mille septingenti triginta.
⸨lang:English⸩52 ⸨/lang⸩Locutusque est Dominus ad Moysen, dicens:
⸨lang:English⸩53 ⸨/lang⸩Istis dividetur terra juxta numerum vocabulorum in possessiones suas.
⸨lang:English⸩54 ⸨/lang⸩Pluribus majorem partem dabis, et paucioribus minorem: singulis, sicut nunc recensiti sunt, tradetur possessio:
⸨lang:English⸩55 ⸨/lang⸩Ita duntaxat ut sors terram tribubus dividat et familiis.
⸨lang:English⸩56 ⸨/lang⸩Quidquid sorte contigerit, hoc vel plures accipiant, vel pauciores.
⸨lang:English⸩57 ⸨/lang⸩Hic quoque est numerus filiorum Levi per familias suas: Gerson, a quo familia Gersonitarum; Caath, a quo familia Caathitarum: Merari, a quo familia Meraritarum,
⸨lang:English⸩58 ⸨/lang⸩Hæ sunt familiæ Levi: Familia Lobni, familia Hebroni, familia Moholi, familia Musi, familia Core. At vero Caath genuit Amram:
⸨lang:English⸩59 ⸨/lang⸩Qui habuit uxorem Jochabed filiam Levi, quæ nata est ei in Ægypto; hæc genuit Amram viro suo filios, Aaron et Moysen, et Mariam sororem eorum.
⸨lang:English⸩60 ⸨/lang⸩De Aaron orti sunt Nadab et Abiu, et Eleazar et Ithamar:
⸨lang:English⸩61 ⸨/lang⸩Quorum Nadab et Abiu mortui sunt, cum obtulissent ignem alienum coram Domino.
⸨lang:English⸩62 ⸨/lang⸩Fueruntque omnes qui numerati sunt, viginti tria millia generis masculini, ab uno mense et supra: quia non sunt recensiti inter filios Israel, nec eis cum ceteris data possessio est.
⸨lang:English⸩63 ⸨/lang⸩Hic est numerus filiorum Israel, qui descripti sunt a Moyse et Eleazaro sacerdote, in campestribus Moab supra Jordanem contra Jericho;
⸨lang:English⸩64 ⸨/lang⸩Inter quos, nullus fuit eorum qui ante numerati sunt a Moyse et Aaron in deserto Sinai.
⸨lang:English⸩65 ⸨/lang⸩Prædixerat enim Dominus, quod omnes morerentur in solitudine. Nullusque remansit ex eis, nisi Caleb filius Jephone, et Josue filius Nun.