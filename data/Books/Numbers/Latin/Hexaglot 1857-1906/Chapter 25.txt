⸨cen⸩CAPUT XXV⸼

⸨lang:English⸩1 ⸨/lang⸩⸨sc⸩Morabatur⸨/sc⸩ autem eo tempore Israel in Settim, et fornicatus est populus cum filiabus Moab,
⸨lang:English⸩2 ⸨/lang⸩Quæ vocaverunt eos ad sacrificia sua. At illi comederunt et adoraverunt deos earum.
⸨lang:English⸩3 ⸨/lang⸩Initiatusque est Israel Beelphegor: et iratus Dominus.
⸨lang:English⸩4 ⸨/lang⸩Ait ad Moysen: Tolle cunctos principes populi, et suspende eos contra solem in patibulis: ut avertatur furor meus ab Israel.
⸨lang:English⸩5 ⸨/lang⸩Dixitque Moyses ad judices Israel: Occidat unusquisque proximos suos, qui initiati sunt Beelphegor.
⸨lang:English⸩6 ⸨/lang⸩Et ecce unus de filiis Israel intravit coram fratribus suis ad scortum Madianitidem, vidente Moyse, et omni turba filiorum Israel, qui flebant ante fores tabernaculi.
⸨lang:English⸩7 ⸨/lang⸩Quod cum vidisset Phinees filius Eleazari filii Aaron sacerdotis, surrexit de medio multitudinis, et arrepto pugione,
⸨lang:English⸩8 ⸨/lang⸩Ingressus est post virum Israelitem in lupanar, et perfodit ambos simul, virum scilicet et mulierem, in locis genitalibus. Cessavitque plaga a filiis Israel:
⸨lang:English⸩9 ⸨/lang⸩Et occisi sunt viginti quatuor millia hominum
⸨lang:English⸩10 ⸨/lang⸩Dixitque Dominus ad Moysen:
⸨lang:English⸩11 ⸨/lang⸩Phinees filius Eleazari filii Aaron sacerdotis avertit iram meam a filiis Israel: quia zelo meo commotus est contra eos, ut non ipse delerem filios Israel in zelo meo;
⸨lang:English⸩12 ⸨/lang⸩Idcirco loquere ad eum: Ecce do ei pacem fœderis mei,
⸨lang:English⸩13 ⸨/lang⸩Et erit tam ipsi quam semini ejus pactum sacerdotii sempiternum, quia zelatus est pro Deo suo, et expiavit scelus filiorum Israel.
⸨lang:English⸩14 ⸨/lang⸩Erat autem nomen viri Israelitæ, qui occisus est cum Madianitide, Zambri filius Salu, dux de cognatione et tribu Simeonis.
⸨lang:English⸩15 ⸨/lang⸩Porro mulier Madianitis, quæ pariter interfecta est, vocabatur Cozbi filia Sur principis nobilissimi Madianitarum.
⸨lang:English⸩16 ⸨/lang⸩Locutusque est Dominus ad Moysen, dicens:
⸨lang:English⸩17 ⸨/lang⸩Hostes vos sentiant Madianitæ, et percutite eos:
⸨lang:English⸩18 ⸨/lang⸩Quia et ipsi hostiliter egerunt contra vos, et decepere insidiis per idolum Phogor, et Cozbi filiam ducis Madian sororem suam, quæ percussa est in die plagæ pro sacrilegio Phogor.