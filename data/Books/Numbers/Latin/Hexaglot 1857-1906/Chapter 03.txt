⸨cen⸩CAPUT III⸼

⸨lang:English⸩1 ⸨/lang⸩⸨sc⸩Hæ⸨/sc⸩ sunt generationes Aaron et Moysi, in die qua locutus est Dominus ad Moysen in monte Sinai.
⸨lang:English⸩2 ⸨/lang⸩Et hæc nomina filiorum Aaron: primogenitus ejus Nadab, deinde Abiu, et Eleazar, et Ithamar.
⸨lang:English⸩3 ⸨/lang⸩Hæc nomina filiorum Aaron sacerdotum qui uncti sunt, et quorum repletæ et consecratæ manus ut sacerdotio fungerentur.
⸨lang:English⸩4 ⸨/lang⸩Mortui sunt enim Nadab et Abiu, cum offerrent ignem alienum in conspectu Domini in deserto Sinai, absque liberis: functique sunt sacerdotio Eleazar et Ithamar coram Aaron patre suo.
⸨lang:English⸩5 ⸨/lang⸩Locutusque est Dominus ad Moysen, dicens:
⸨lang:English⸩6 ⸨/lang⸩Applica tribum Levi, et fac stare in conspectu Aaron sacerdotis ut ministrent ei, et excubent,
⸨lang:English⸩7 ⸨/lang⸩Et observent quidquid ad cultum pertinet multitudinis coram tabernaculo testimonii,
⸨lang:English⸩8 ⸨/lang⸩Et custodiant vasa tabernaculi, servientes in ministerio ejus.
⸨lang:English⸩9 ⸨/lang⸩Dabisque dono Levitas
⸨lang:English⸩10 ⸨/lang⸩Aaron et filiis ejus, quibus traditi sunt a filiis Israël. Aaron autem et filios ejus constitues super cultum sacerdotii. Externus, qui ad ministrandum accesserit, morietur.
⸨lang:English⸩⸨fix:11⸩11⸼⸨/fix⸩ ⸨/lang⸩Locutusque est Dominus ad Moysen, dicens:
⸨lang:English⸩12 ⸨/lang⸩Ego tuli Levitas a filiis Israel pro omni primogenito, qui aperit vulvam in filiis Israel, eruntque Levitæ mei.
⸨lang:English⸩13 ⸨/lang⸩Meum est enim omne primogenitum: ex quo percussi primogenitos in terra Ægypti: sanctificavi mihi quidquid primum nascitur in Israel ab homine usque ad pecus, mei sunt: ego Dominus.
⸨lang:English⸩14 ⸨/lang⸩Locutusque est Dominus ad Moysen in deserto Sinai, dicens:
⸨lang:English⸩15 ⸨/lang⸩Numera filios Levi per domos patrum suorum et familias, omnem masculum, ab uno mense et supra.
⸨lang:English⸩16 ⸨/lang⸩Numeravit Moyses, ut præceperat Dominus,
⸨lang:English⸩17 ⸨/lang⸩Et inventi sunt filii Levi per nomina sua, Gerson et Caath et Merari.
⸨lang:English⸩18 ⸨/lang⸩Filii Gerson: Lebni et Semei.
⸨lang:English⸩19 ⸨/lang⸩Filii Caath: Amram et Jesaar, Hebron et Oziel.
⸨lang:English⸩20 ⸨/lang⸩Filii Merari: Moholi et Musi.
⸨lang:English⸩21 ⸨/lang⸩De Gerson fuere familiæ duæ, Lebnitica, et Semeitica:
⸨lang:English⸩22 ⸨/lang⸩Quarum numeratus est populus sexus masculini ab uno mense et supra, septem millia quingenti.
⸨lang:English⸩23 ⸨/lang⸩Hi post tabernaculum metabuntur ad occidentem,
⸨lang:English⸩24 ⸨/lang⸩Sub principe Eliasaph filio Lael.
⸨lang:English⸩25 ⸨/lang⸩Et habebunt excubias in tabernaculo fœderis,
⸨lang:English⸩26 ⸨/lang⸩Ipsum tabernaculum et operimentum ejus, tentorium quod trahitur ante fores tecti fœderis, et cortinas atrii: tentorium quoque quod appenditur in introitu atrii tabernaculi, et quidquid ad ritum altaris pertinet, funes tabernaculi et omnia utensilia ejus.
⸨lang:English⸩27 ⸨/lang⸩Cognatio Caath habebit populos Amramitas et Jesaaritas et Hebronitas et Ozielitas. Hæ sunt familiæ Caathitarum recensitæ per nomina sua.
⸨lang:English⸩28 ⸨/lang⸩Omnes generis masculini ab uno mense et supra, octo millia sexcenti habebunt excubias sanctuarii,
⸨lang:English⸩29 ⸨/lang⸩Et castrametabuntur ad meridianam plagam;
⸨lang:English⸩30 ⸨/lang⸩Princepsque eorum erit Elisaphan filius Oziel:
⸨lang:English⸩31 ⸨/lang⸩Et custodient arcam, mensamque et candelabrum, altaria et vasa sanctuarii, in quibus ministratur, et velum, cunctamque hujuscemodi supellectilem.
⸨lang:English⸩32 ⸨/lang⸩Princeps autem principum Levitarum Eleazar filius Aaron sacerdotis, erit super excubitores custodiæ sanctuarii.
⸨lang:English⸩33 ⸨/lang⸩At vero de Merari erunt populi Moholitæ et Musitæ recensiti per nomina sua:
⸨lang:English⸩34 ⸨/lang⸩Omnes generis masculim ab uno mense et supra, sex millia ducenti.
⸨lang:English⸩35 ⸨/lang⸩Princeps eorum Suriel filius Abihaiel: in plaga septentrionali castrametabuntur.
⸨lang:English⸩36 ⸨/lang⸩Erunt sub custodia eorum tabulæ tabernaculi et vectes, et columnæ ac bases earum, et omnia quæ ad cultum hujuscemodi pertinent:
⸨lang:English⸩37 ⸨/lang⸩Columnæque atrii per circuitum cum basibus suis, et paxilli cum funibus
⸨lang:English⸩38 ⸨/lang⸩Castrametabuntur ante tabernaculum fœderis, id est, ad orientalem plagam, Moyses et Aaron cum filiis suis, habentes custodiam sanctuarii in medio filiorum Israel; quisquis alienus accesserit, morietur.
⸨lang:English⸩39 ⸨/lang⸩Omnes Levitæ, quos numeraverunt Moyses et Aaron, juxta præceptum Domini per familias suas in genere masculino a mense uno et supra, fuerunt viginti duo millia.
⸨lang:English⸩40 ⸨/lang⸩Et ait Dominus ad Moysen: Numera primogenitos sexus masculini de filiis Israel ab uno mense et supra, et habebis summam eorum.
⸨lang:English⸩41 ⸨/lang⸩Tollesque Levitas mihi pro omni primogenito filiorum Israël, ego sum Dominus: et pecora eorum pro universis primogenitis pecorum filiorum Israel.
⸨lang:English⸩42 ⸨/lang⸩Recensuit Moyses, sicut præceperat Dominus, primogenitos filiorum Israel;
⸨lang:English⸩43 ⸨/lang⸩Et fuerunt masculi per nomina sua, a mense uno et supra, viginti duo millia ducenti septuaginta tres.
⸨lang:English⸩44 ⸨/lang⸩Locutusque est Dominus ad Moysen, dicens:
⸨lang:English⸩45 ⸨/lang⸩Tolle Levitas pro primogenitis filiorum Israel, et pecora Levitarum pro pecoribus eorum, eruntque Levitæ mei. Ego sum Dominus.
⸨lang:English⸩46 ⸨/lang⸩In pretio autem ducentorum septuaginta trium qui excedunt numerum Levitarum de primogenitis filiorum Israel,
⸨lang:English⸩47 ⸨/lang⸩Accipies quinque siclos per singula capita ad mensuram sanctuarii. Siclus habet viginti obolos.
⸨lang:English⸩48 ⸨/lang⸩Dabisque pecuniam Aaron et filiis ejus, pretium eorum qui supra sunt.
⸨lang:English⸩49 ⸨/lang⸩Tulit igitur Moyses pecuniam eorum qui fuerant amplius, et quos redemerant a Levitis
⸨lang:English⸩50 ⸨/lang⸩Pro primogenitis filiorum Israel, mille trecentorum sexaginta quinque siclorum juxta pondus sanctuarii:
⸨lang:English⸩51 ⸨/lang⸩Et dedit eam Aaron et filiis ejus juxta verbum quod præceperat sibi Dominus.