⸨cen⸩CAPUT XXXIII⸼

⸨lang:English⸩1 ⸨/lang⸩⸨sc⸩Hæ⸨/sc⸩ sunt mansiones filiorum Israel, qui egressi sunt de Ægypto per turmas suas in manu Moysi et Aaron,
⸨lang:English⸩2 ⸨/lang⸩Quas descripsit Moyses juxta castrorum loca, quæ Domini jussione mutabant.
⸨lang:English⸩3 ⸨/lang⸩Profecti igitur de Ramesse mense primo, quintadecima die mensis primi, altera die Phase, filii Israel in manu excelsa, videntibus cunctis Ægyptiis,
⸨lang:English⸩4 ⸨/lang⸩Et sepelientibus primogenitos, quos percusserat Dominus (nam et in diis eorum exercuerat ultionem)
⸨lang:English⸩5 ⸨/lang⸩Castrametati sunt in Soccoth.
⸨lang:English⸩6 ⸨/lang⸩Et de Soccoth venerunt in Etham, quæ est in extremis finibus solitudinis.
⸨lang:English⸩7 ⸨/lang⸩Inde egressi venerunt contra Phihahiroth, quæ respicit Beelsephon, et castrametati sunt ante Magdalum.
⸨lang:English⸩8 ⸨/lang⸩Profectique de Phihahiroth, transierunt per medium mare in solitudinem: et ambulantes tribus diebus per desertum Etham, castrametati sunt in Mara.
⸨lang:English⸩9 ⸨/lang⸩Profectique de Mara venerunt in Elim, ubi erant duodecim fontes aquarum, et palmæ septuaginta: ibique castrametati sunt.
⸨lang:English⸩10 ⸨/lang⸩Sed et inde egressi, fixerunt tentoria super mare Rubrum. Profectique de mari Rubro,
⸨lang:English⸩11 ⸨/lang⸩Castrametati sunt in deserto Sin.
⸨lang:English⸩12 ⸨/lang⸩Unde egressi, venerunt in Daphca.
⸨lang:English⸩13 ⸨/lang⸩Profectique de Daphca, castrametati sunt in Alus.
⸨lang:English⸩14 ⸨/lang⸩Egressique de Alus, in Raphidim fixere tentoria, ubi populo defuit aqua ad bibendum.
⸨lang:English⸩15 ⸨/lang⸩Profectique de Raphidim, castrametati sunt in deserto Sinai.
⸨lang:English⸩16 ⸨/lang⸩Sed et de solitudine Sinai egressi, venerunt ad Sepulchra concupiscentiæ;
⸨lang:English⸩17 ⸨/lang⸩Profectique de Sepulchris concupiscentiæ, castrametati sunt in Haseroth.
⸨lang:English⸩18 ⸨/lang⸩Et de Haseroth venerunt in Rethma.
⸨lang:English⸩19 ⸨/lang⸩Profectique de Rethma, castrametati sunt in Remmomphares.
⸨lang:English⸩20 ⸨/lang⸩Unde egressi, venerunt in Lebna.
⸨lang:English⸩21 ⸨/lang⸩De Lebna, castrametati sunt in Ressa.
⸨lang:English⸩22 ⸨/lang⸩Egressique de Ressa, venerunt in Ceelatha.
⸨lang:English⸩23 ⸨/lang⸩Unde profecti, castrametati sunt in monte Sepher.
⸨lang:English⸩24 ⸨/lang⸩Egressi de monte Sepher, venerunt in Arada.
⸨lang:English⸩25 ⸨/lang⸩Inde proficiscentes, castrametati sunt in Maceloth.
⸨lang:English⸩26 ⸨/lang⸩Profectique de Maceloth, venerunt in Thahath.
⸨lang:English⸩27 ⸨/lang⸩De Thahath, castrametati sunt in Thare.
⸨lang:English⸩28 ⸨/lang⸩Unde egressi, fixere tentoria in Methca.
⸨lang:English⸩29 ⸨/lang⸩Et de Methca, castrametati sunt in Hesmona.
⸨lang:English⸩30 ⸨/lang⸩Profectique de Hesmona, venerunt in Moseroth.
⸨lang:English⸩31 ⸨/lang⸩Et de Moseroth, castrametati sunt in Benejaacan.
⸨lang:English⸩32 ⸨/lang⸩Profectique de Benejaacan, venerunt in montem Gadgad.
⸨lang:English⸩33 ⸨/lang⸩Unde profecti, castrametati sunt in Jetebatha.
⸨lang:English⸩34 ⸨/lang⸩Et de Jetebatha, venerunt in Hebrona.
⸨lang:English⸩35 ⸨/lang⸩Egressique de Hebrona, castrametati sunt in Asiongaber.
⸨lang:English⸩36 ⸨/lang⸩Inde profecti, venerunt in desertum Sin, hæc est Cades.
⸨lang:English⸩37 ⸨/lang⸩Egressique de Cades, castrametati sunt in monte Hor, in extremis finibus terræ Edom.
⸨lang:English⸩38 ⸨/lang⸩Ascenditque Aaron sacerdos in montem Hor, jubente Domino: et ibi mortuus est anno quadragesimo egressionis filiorum Israel ex Ægypto, mense quinto, prima die mensis,
⸨lang:English⸩39 ⸨/lang⸩Cum esset annorum centum viginti trium.
⸨lang:English⸩40 ⸨/lang⸩Audivitque Chananæus rex Arad, qui habitabat ad meridiem, in terram Chanaan venisse filios Israel.
⸨lang:English⸩41 ⸨/lang⸩Et profecti de monte Hor, castrametati sunt in Salmona.
⸨lang:English⸩42 ⸨/lang⸩Unde egressi, venerunt in Phunon.
⸨lang:English⸩43 ⸨/lang⸩Profectique de Phunon, castrametati sunt in Oboth.
⸨lang:English⸩44 ⸨/lang⸩Et de Oboth, venerunt in Jieabarim, quæ est in finibus Moabitarum.
⸨lang:English⸩45 ⸨/lang⸩Profectique de Jieabarim, fixere tentoria in Dibongad.
⸨lang:English⸩46 ⸨/lang⸩Unde egressi, castrametati sunt in Helmondeblathaim.
⸨lang:English⸩47 ⸨/lang⸩Egressique de Helmondeblathaim, venerunt ad montes Abarim contra Nabo.
⸨lang:English⸩48 ⸨/lang⸩Profectique de montibus Abarim, transierunt ad campestria Moab, supra Jordanem contra Jericho.
⸨lang:English⸩49 ⸨/lang⸩Ibique castrametati sunt de Bethsimoth usque ad Abelsatim in planioribus locis Moabitarum,
⸨lang:English⸩50 ⸨/lang⸩Ubi locutus est Dominus ad Moysen:
⸨lang:English⸩51 ⸨/lang⸩Præcipe filiis Israel, et dic ad eos: Quando transieritis Jordanem, intrantes terram Chanaan,
⸨lang:English⸩52 ⸨/lang⸩Disperdite cunctos habitatores terræ illius: confringite titulos, et statuas comminuite, atque omnia excelsa vastate,
⸨lang:English⸩53 ⸨/lang⸩Mundantes terram, et habitantes in ea; ego enim dedi vobis illam in possessionem,
⸨lang:English⸩54 ⸨/lang⸩Quam dividetis vobis sorte. Pluribus dabitis latiorem, et paucis angustiorem. Singulis ut sors ceciderit, ita tribuetur hereditas. Per tribus et familias possessio dividetur.
⸨lang:English⸩55 ⸨/lang⸩Sin autem nolueritis interficere habitatores terræ: qui remanserint, erunt vobis quasi clavi in oculis, et lanceæ in lateribus, et adversabuntur vobis in terram habitationis vestræ:
⸨lang:English⸩56 ⸨/lang⸩Et quidquid illis cogitaveram facere, vobis faciam.