⸨cen⸩CAPUT XV⸼

⸨lang:English⸩1 ⸨/lang⸩⸨sc⸩Locutus⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Loquere ad filios Israel, et dices ad eos: Cum ingressi fueritis terram habitationis vestræ, quam ego dabo vobis,
⸨lang:English⸩3 ⸨/lang⸩Et feceritis oblationem Domino in holocaustum, aut victimam, vota solventes, vel sponte offerentes munera, aut in solemnitatibus vestris adolentes odorem suavitatis Domino, de bobus sive de ovibus:
⸨lang:English⸩4 ⸨/lang⸩Offeret quicumque immolaverit victimam, sacrificium similæ, decimam partem ephi, conspersæ oleo, quod mensuram habebit quartam partem hin:
⸨lang:English⸩5 ⸨/lang⸩Et vinum ad liba fundenda ejusdem mensuræ dabit in holocaustum sive in victimam. Per agnos singulos
⸨lang:English⸩6 ⸨/lang⸩Et arietes erit sacrificium similæ duarum decimarum, quæ conspersa sit oleo tertiæ partis hin:
⸨lang:English⸩7 ⸨/lang⸩Et vinum ad libamentum tertiæ partis ejusdem mensuræ offeret in odorem suavitatis Domino.
⸨lang:English⸩8 ⸨/lang⸩Quando vero de bobus feceris holocaustum aut hostiam, ut impleas votum vel pacificas victimas,
⸨lang:English⸩9 ⸨/lang⸩Dabis per singulos boves similæ tres decimas conspersæ oleo, quod habeat medium mensuræ hin:
⸨lang:English⸩10 ⸨/lang⸩Et vinum ad liba fundenda ejusdem mensuræ in oblationem suavissimi odoris Domino.
⸨lang:English⸩11 ⸨/lang⸩Sic facies
⸨lang:English⸩12 ⸨/lang⸩Per singulos boves et arietes et agnos et hœdos.
⸨lang:English⸩13 ⸨/lang⸩Tam indigenæ quam peregrini
⸨lang:English⸩14 ⸨/lang⸩Eodem ritu offerent sacrificia.
⸨lang:English⸩15 ⸨/lang⸩Unum præceptum erit atque judicium tam vobis quam advenis terræ.
⸨lang:English⸩16 ⸨/lang⸩Locutus est Dominus ad Moysen, dicens:
⸨lang:English⸩17 ⸨/lang⸩Loquere filiis Israel, et dices ad eos:
⸨lang:English⸩18 ⸨/lang⸩Cum veneritis in terram, quam dabo vobis,
⸨lang:English⸩19 ⸨/lang⸩Et comederitis de panibus regionis illius, separabitis primitias Domino
⸨lang:English⸩20 ⸨/lang⸩De cibis vestris. Sicut de areis primitias separatis.
⸨lang:English⸩21 ⸨/lang⸩Ita et de pulmentis dabitis primitiva Domino.
⸨lang:English⸩22 ⸨/lang⸩Quod si per ignorantiam præterieritis quidquam horum, quæ locutus est Dominus ad Moysen,
⸨lang:English⸩23 ⸨/lang⸩Et mandavit per eum ad vos, a die qua cœpit jubere et ultra.
⸨lang:English⸩24 ⸨/lang⸩Oblitaque fuerit facere multitudo: offeret vitulum de armento, holocaustum in odorem suavissimum Domino, et sacrificium ejus ac liba, ut ceremoniæ postulant, hircumque pro peccato.
⸨lang:English⸩25 ⸨/lang⸩Et rogabit sacerdos pro omni multitudine filiorum Israel: et dimittetur eis, quoniam non sponte peccaverunt, nihilominus offerentes incensum Domino pro se et pro peccato atque errore suo:
⸨lang:English⸩26 ⸨/lang⸩Et dimittetur universæ plebi filiorum Israel, et advenis qui peregrinantur inter eos; quoniam culpa est omnis populi per ignorantiam.
⸨lang:English⸩27 ⸨/lang⸩Quod si anima una nesciens peccaverit, offeret capram anniculam pro peccato suo:
⸨lang:English⸩28 ⸨/lang⸩Et deprecabitur pro ea sacerdos, quod inscia peccaverit coram Domino: impetrabitque ei veniam, et dimittetur illi.
⸨lang:English⸩29 ⸨/lang⸩Tam indigenis quam advenis una lex erit omnium, qui peccaverint ignorantes.
⸨lang:English⸩30 ⸨/lang⸩Anima vero, quæ per superbiam aliquid commiserit, sive civis sit ille, sive peregrinus, (quoniam adversus Dominum rebellis fuit) peribit de populo suo:
⸨lang:English⸩31 ⸨/lang⸩Verbum enim Domini contempsit, et præceptum illius fecit irritum: idcirco delebitur, et portabit iniquitatem suam.
⸨lang:English⸩32 ⸨/lang⸩Factum est autem, cum essent filii Israel in solitudine, et invenissent hominem colligentem ligna in die sabbati,
⸨lang:English⸩33 ⸨/lang⸩Obtulerunt eum Moysi et Aaron et universæ multitudini.
⸨lang:English⸩34 ⸨/lang⸩Qui recluserunt eum in carcerem, nescientes quid super eo facere deberent.
⸨lang:English⸩35 ⸨/lang⸩Dixitque Dominus ad Moysen: Morte moriatur homo iste, obruat eum lapidibus omnis turba extra castra.
⸨lang:English⸩36 ⸨/lang⸩Cumque eduxissent eum foras, obruerunt lapidibus, et mortuus est, sicut præceperat Dominus.
⸨lang:English⸩37 ⸨/lang⸩Dixit quoque Dominus ad Moysen:
⸨lang:English⸩38 ⸨/lang⸩Loquere filiis Israel, et dices ad eos ut faciant sibi fimbrias per angulos palliorum, ponentes in eis vittas hyacinthinas:
⸨lang:English⸩39 ⸨/lang⸩Quas cum viderint, recordentur omnium mandatorum Domini, nec sequantur cogitationes suas et oculos per res varias fornicantes,
⸨lang:English⸩40 ⸨/lang⸩Sed magis memores præceptorum Domini faciant ea, sintque sancti Deo suo.
⸨lang:English⸩41 ⸨/lang⸩Ego Dominus Deus vester, qui eduxi vos de terra Ægypti, ut essem Deus vester.