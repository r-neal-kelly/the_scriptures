⸨cen⸩CAPUT XXIV⸼

⸨lang:English⸩1 ⸨/lang⸩⸨sc⸩Cumque⸨/sc⸩ vidisset Balaam quod placeret Domino ut benediceret Israeli, nequaquam abiit ut ante perrexerat, ut augurium quæreret: sed dirigens contra desertum vultum suum,
⸨lang:English⸩2 ⸨/lang⸩Et elevans oculos, vidit Israel in tentoriis commorantem per tribus suas: et irruente in se spiritu Dei,
⸨lang:English⸩3 ⸨/lang⸩Assumpta parabola, ait: Dixit Balaam filius Beor: dixit homo, cujus obturatus est oculus:
⸨lang:English⸩4 ⸨/lang⸩Dixit auditor sermonum Dei, qui visionum Omnipotentis intuitus est, qui cadit, et sic aperiuntur oculi ejus:
⸨lang:English⸩5 ⸨/lang⸩Quam pulchra tabernacula tua Jacob, et tentoria tua Israel!
⸨lang:English⸩6 ⸨/lang⸩Ut valles nemorosæ, ut horti juxta fluvios irrigui, ut tabernacula quæ fixit Dominus, quasi cedri prope aquas.
⸨lang:English⸩7 ⸨/lang⸩Fluet aqua de situla ejus, et semen illius erit in aquas multas. Tolletur propter Agag, rex ejus, et auferetur regnum illius.
⸨lang:English⸩8 ⸨/lang⸩Deus eduxit illum de Ægypto, cujus fortitudo similis est rhinocerotis. Devorabunt gentes hostes illius, ossaque eorum confringent, et perforabunt sagittis.
⸨lang:English⸩9 ⸨/lang⸩Accubans dormivit ut leo, et quasi leæna, quam suscitare nullus audebit. Qui benedixerit tibi, erit et ipse benedictus: qui maledixerit, in maledictione reputabitur.
⸨lang:English⸩10 ⸨/lang⸩Iratusque Balac contra Balaam, complosis manibus ait: Ad maledicendum inimicis meis vocavi te, quibus econtrario tertio benedixisti:
⸨lang:English⸩11 ⸨/lang⸩Revertere ad locum tuum. Decreveram quidem magnifice honorare te; sed Dominus privavit te honore disposito.
⸨lang:English⸩12 ⸨/lang⸩Respondit Balaam ad Balac: Nonne nuntiis tuis, quos misisti ad me, dixi:
⸨lang:English⸩13 ⸨/lang⸩Si dederit mihi Balac plenam domum suam argenti et auri, non potero præterire sermonem Domini Dei mei, ut vel boni quid vel mali proferam ex corde meo: sed quidquid Dominus dixerit, hoc loquar?
⸨lang:English⸩14 ⸨/lang⸩Verumtamen pergens ad populum meum, dabo consilium, quid populus tuus populo huic faciat extremo tempore.
⸨lang:English⸩15 ⸨/lang⸩Sumpta igitur parabola, rursum ait: Dixit Balaam filius Beor: dixit homo, cujus obturatus est oculus.
⸨lang:English⸩16 ⸨/lang⸩Dixit auditor sermonum Dei, qui novit doctrinam Altissimi, et visiones Omnipotentis videt, qui cadens apertos habet oculos.
⸨lang:English⸩17 ⸨/lang⸩Vibebo eum, sed non modo: intuebor illum, sed non prope. ORIETUR STELLA ex Jacob, et consurget virga de Israel: et percutiet duces Moab, vastabitque omnes filios Seth.
⸨lang:English⸩18 ⸨/lang⸩Et erit Idumæa possessio ejus: hereditas Seir cedet inimicis suis. Israel vero fortiter aget.
⸨lang:English⸩19 ⸨/lang⸩De Jacob erit qui dominetur, et perdat reliquias civitatis.
⸨lang:English⸩20 ⸨/lang⸩Cumque vidisset Amalec, assumens parabolam, ait. Principium gentium Amalec, cujus extrema perdentur.
⸨lang:English⸩21 ⸨/lang⸩Vidit quoque Cinæum: et assumpta parabola, ait: Robustum quidem est habitaculum tuum: sed si in petra posueris nidum tuum.
⸨lang:English⸩22 ⸨/lang⸩Et fueris electus de stirpe Cin, quandiu poteris permanere? Assur enim capiet te.
⸨lang:English⸩23 ⸨/lang⸩Assumptaque parabola iterum locutus est: Heu, quis victurus est, quando ista faciet Deus?
⸨lang:English⸩24 ⸨/lang⸩Venient in trieribus de Italia, superabunt Assyrios, vastabuntque Hebræos, et ad extremum etiam ipsi peribunt.
⸨lang:English⸩25 ⸨/lang⸩Surrexitque Balaam, et reversus est in locum suum: Balaac quoque via, qua venerat, rediit.