⸨cen⸩CAPUT XXX⸼

⸨lang:English⸩1 ⸨/lang⸩⸨sc⸩Narravitque⸨/sc⸩ Moyses filiis Israel omnia quæ ei Dominus imperarat:
⸨lang:English⸩2 ⸨/lang⸩Et locutus est ad principes tribuum filiorum Israel: Iste est sermo quem præcepit Dominus:
⸨lang:English⸩3 ⸨/lang⸩Si quis virorum votum Domino voverit, aut se constrinxerit juramento: non faciet irritum verbum suum, sed omne quod promisit implebit.
⸨lang:English⸩4 ⸨/lang⸩Mulier si quippiam voverit, et se constrinxerit juramento, quæ est in domo patris sui, et in ætate adhuc puellari: si cognoverit pater votum quod pollicita est, et juramentum quo obligavit animam suam, et tacuerit, voti rea erit:
⸨lang:English⸩5 ⸨/lang⸩Quidquid pollicita est et juravit, opere complebit.
⸨lang:English⸩6 ⸨/lang⸩Sin autem, statim ut audierit, contradixerit pater: et vota et juramenta ejus irrita erunt, nec obnoxia tenebitur sponsioni, eo quod contradixerit pater.
⸨lang:English⸩7 ⸨/lang⸩Si maritum habuerit, et voverit aliquid, et semel de ore ejus verbum egrediens animam ejus obligaverit juramento:
⸨lang:English⸩8 ⸨/lang⸩Quo die audierit vir, et non contradixerit, voti rea erit, reddetque quodcumque promiserat;
⸨lang:English⸩9 ⸨/lang⸩Sin autem audiens statim contradixerit, et irritas fecerit pollicitationes ejus, verbaque quibus obstrinxerat animam suam: propitius erit ei Dominus.
⸨lang:English⸩10 ⸨/lang⸩Vidua et repudiata quidquid voverint, reddent.
⸨lang:English⸩11 ⸨/lang⸩Uxor in domo viri cum se voto constrinxerit et juramento,
⸨lang:English⸩12 ⸨/lang⸩Si audierit vir, et tacuerit, nec contradixerit sponsioni, reddet quodcumque promiserat;
⸨lang:English⸩13 ⸨/lang⸩Sin autem extemplo contradixerit, non tenebitur promissionis rea: quia maritus contradixit, et Dominus ei propitius erit.
⸨lang:English⸩14 ⸨/lang⸩Si voverit, et juramento se constrinxerit, ut per jejunium, vel ceterarum rerum abstinentiam, affligat animam suam, in arbitrio viri erit ut faciat, sive non faciat;
⸨lang:English⸩15 ⸨/lang⸩Quod si audiens vir tacuerit, et in alteram diem distulerit sententiam: quidquid voverat atque promiserat, reddet: quia statim ut audivit, tacuit;
⸨lang:English⸩16 ⸨/lang⸩Sin autem contradixerit postquam rescivit, portabit ipse iniquitatem ejus.
⸨lang:English⸩17 ⸨/lang⸩Istæ sunt leges, quas constituit Dominus Moysi, inter virum et uxorem, inter patrem et filiam, quæ in puellari adhuc ætate est, vel quæ manet in parentis domo.