⸨cen⸩CAPUT XXXIV⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Præcipe filiis Israel, et dices ad eos: Cum ingressi fueritis terram Chanaan, et in possessionem vobis sorte ceciderit, his finibus terminabitur.
⸨lang:English⸩3 ⸨/lang⸩Pars meridiana incipiet a solitudine Sin, quæ est juxta Edom: et habebit terminos contra orientem mare salsissimum;
⸨lang:English⸩4 ⸨/lang⸩Qui circuibunt australem plagam per ascensum Scorpionis, ita ut transeant in Senna, et perveniant a meridie usque ad Cadesbarne, unde egredientur confinia ad villam nomine Adar, et tendent usque ad Asemona;
⸨lang:English⸩5 ⸨/lang⸩Ibitque per gyrum terminus ab Asemona usque ad torrentem Ægypti, et maris magni littore finietur.
⸨lang:English⸩6 ⸨/lang⸩Plaga autem occidentalis a mari magno incipiet, et ipso fine claudetur.
⸨lang:English⸩7 ⸨/lang⸩Porro ad septentrionalem plagam a mari magno termini incipient, pervenientes usque ad montem altissimum,
⸨lang:English⸩8 ⸨/lang⸩Aquo venient in Emath usque ad terminos Sedada:
⸨lang:English⸩9 ⸨/lang⸩Ibuntque confinia usque ad Zephrona, et villam Enan; hi erunt termini in parte Aquilonis.
⸨lang:English⸩10 ⸨/lang⸩Inde metabuntur fines contra orientalem plagam de villa Enan usque Sephama,
⸨lang:English⸩11 ⸨/lang⸩Et de Sephama descendent termini in Rebla contra fontem Daphnim: inde pervenient contra orientem ad mare Cenereth,
⸨lang:English⸩12 ⸨/lang⸩Et tendent usque ad Jordanem, et ad ultimum salsissimo claudentur mari. Hanc habebitis terram per fines suos in circuitu.
⸨lang:English⸩13 ⸨/lang⸩Præcepitque Moyses filiis Israel, dicens: Hæc erit terra, quam possidebitis sorte, et quam jussit Dominus dari novem tribubus, et dimidiæ tribui.
⸨lang:English⸩14 ⸨/lang⸩Tribus enim filiorum Ruben per familias suas, et tribus filiorum Gad juxta cognationum numerum, media quoque tribus Manasse,
⸨lang:English⸩15 ⸨/lang⸩Id est, duæ semis tribus, acceperunt partem suam trans Jordanem contra Jericho ad orientalem plagam.
⸨lang:English⸩16 ⸨/lang⸩Et ait Dominus ad Moysen:
⸨lang:English⸩17 ⸨/lang⸩Hæc sunt nomina virorum qui terram vobis divident, Eleazar sacerdos, et Josue filius Nun,
⸨lang:English⸩18 ⸨/lang⸩Et singuli principes de tribubus singulis,
⸨lang:English⸩19 ⸨/lang⸩Quorum ista sunt vocabula: De tribu Juda, Caleb filius Jephone.
⸨lang:English⸩20 ⸨/lang⸩De tribu Simeon, Samuel filius Ammiud.
⸨lang:English⸩21 ⸨/lang⸩De tribu Benjamin, Elidad filius Chaselon.
⸨lang:English⸩22 ⸨/lang⸩De tribu filiorum Dan, Bocci filius Jogli.
⸨lang:English⸩23 ⸨/lang⸩Filiorum Joseph de tribu Manasse, Hanniel filius Ephod.
⸨lang:English⸩24 ⸨/lang⸩De tribu Ephraim, Camuel filius Sephthan.
⸨lang:English⸩25 ⸨/lang⸩De tribu Zabulon, Elisaphan filius Pharnach.
⸨lang:English⸩26 ⸨/lang⸩De tribu Issachar, dux Phaltiel filius Ozan.
⸨lang:English⸩27 ⸨/lang⸩De tribu Aser, Ahiud filius Salomi.
⸨lang:English⸩28 ⸨/lang⸩De tribu Nephthali, Phedael filius Ammiud.
⸨lang:English⸩29 ⸨/lang⸩Hi sunt, quibus præcepit Dominus ut dividerent filiis Israel terram Chanaan.