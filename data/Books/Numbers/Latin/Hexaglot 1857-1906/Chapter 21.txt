⸨cen⸩CAPUT XXI⸼

⸨lang:English⸩1 ⸨/lang⸩⸨sc⸩Quod⸨/sc⸩ cum audisset Chananæus rex Arad, qui habitabat ad meridiem, venisse scilicet Israel per exploratorum viam, pugnavit contra illum, et victor existens, duxit ex eo prædam.
⸨lang:English⸩2 ⸨/lang⸩At Israel voto se Domino obligans, ait: Si tradideris populum istum in manu mea, delebo urbes ejus.
⸨lang:English⸩3 ⸨/lang⸩Exaudivitque Dominus preces Israel, et tradidit Chananæum, quem ille interfecit subversis urbibus ejus: et vocavit nomen loci illius Horma, id est, anathema.
⸨lang:English⸩4 ⸨/lang⸩Profecti sunt autem et de monte Hor, per viam quæ ducit ad mare Rubrum, ut circumirent terram Edom. Et tædere cœpit populum itineris ac laboris:
⸨lang:English⸩5 ⸨/lang⸩Locutusque contra Deum et Moysen, ait: Cur eduxisti nos de Ægypto, ut moreremur in solitudine? Deest panis, non sunt aquæ: anima nostra jam nauseat super cibo isto levissimo.
⸨lang:English⸩6 ⸨/lang⸩Quamobrem misit Dominus in populum ignitos serpentes, ad quorum plagas et mortes plurimorum,
⸨lang:English⸩7 ⸨/lang⸩Venerunt ad Moysen, atque dixerunt: Peccavimus, quia locuti sumus contra Dominum et te: ora ut tollat a nobis serpentes. Oravitque Moyses pro populo,
⸨lang:English⸩8 ⸨/lang⸩Et locutus est Dominus ad eum: Fac serpentem æneum, et pone eum pro signo⸨fix:: ⸩. ⸨/fix⸩qui percussus aspexerit eum, vivet.
⸨lang:English⸩9 ⸨/lang⸩Fecit ergo Moyses SERPENTEM ÆNEUM, et posuit eum pro signo, quem cum percussi aspicerent, sanabantur.
⸨lang:English⸩10 ⸨/lang⸩Profectique filii Israel castrametati sunt in Oboth.
⸨lang:English⸩11 ⸨/lang⸩Unde egressi fixere tentoria in Jeabarim, in solitudine, quæ respicit Moab contra orientalem plagam.
⸨lang:English⸩12 ⸨/lang⸩Et inde moventes, venerunt ad torrentem Zared.
⸨lang:English⸩13 ⸨/lang⸩Quem relinquentes castrametati sunt contra Arnon, quæ est in deserto, et prominet in finibus Amorrhæi. Siquidem Arnon terminus est Moab, dividens Moabitas et Amorrhæos.
⸨lang:English⸩14 ⸨/lang⸩Unde dicitur in libro bellorum Domini: Sicut fecit in mari Rubro, sic faciet in torrentibus Arnon.
⸨lang:English⸩15 ⸨/lang⸩Scopuli torrentium inclinati sunt, ut requiescerent in Ar, et recumberent in finibus Moabitarum.
⸨lang:English⸩16 ⸨/lang⸩Ex eo loco apparuit puteus, super quo locutus est Dominus ad Moysen: Congrega populum, et dabo ei aquam.
⸨lang:English⸩17 ⸨/lang⸩Tunc cecinit Israel carmen istud: Ascendat puteus. Concinebant:
⸨lang:English⸩18 ⸨/lang⸩Puteus, quem foderunt principes, et paraverunt duces multitudinis in datore legis, et in baculis suis. De solitudine, Matthana.
⸨lang:English⸩19 ⸨/lang⸩De Matthana in Nahaliel: de Nahaliel in Bamoth.
⸨lang:English⸩20 ⸨/lang⸩De Bamoth, vallis est in regione Moab, in vertice Phasga, quod respicit contra desertum.
⸨lang:English⸩21 ⸨/lang⸩Misit autem Israel nuntios ad Sehon regem Amorrhæorum, dicens:
⸨lang:English⸩22 ⸨/lang⸩Obsecro ut transire mihi liceat per terram tuam: non declinabimus in agros et vineas, non bibemus aquas ex puteis, via regia gradiemur, donec transeamus terminos tuos.
⸨lang:English⸩23 ⸨/lang⸩Qui concedere noluit ut transiret Israel per fines suos: quin potius exercitu congregato, egressus est obviam in desertum, et venit in Jasa, pugnavitque contra eum.
⸨lang:English⸩24 ⸨/lang⸩A quo percussus est in ore gladii, et possessa est terra ejus ab Arnon usque Jeboc, et filios Ammon: quia forti præsidio tenebantur termini Ammonitarum.
⸨lang:English⸩25 ⸨/lang⸩Tulit ergo Israël omnes civitates ejus, et habitavit in urbibus Amorrhæi, in Hesebon scilicet, et viculis ejus.
⸨lang:English⸩26 ⸨/lang⸩Urbs Hesebon fuit Sehon regis Amorrhæi, qui pugnavit contra regem Moab: et tulit omnem terram, quæ ditionis illius fuerat, usque Arnon.
⸨lang:English⸩27 ⸨/lang⸩Idcirco dicitur in proverbio: Venite in Hesebon, ædificetur, et construatur civitas Sehon:
⸨lang:English⸩28 ⸨/lang⸩Ignis egressus est de Hesebon, flamma de oppido Sehon, et devoravit Ar Moabitarum, et habitatores excelsorum Arnon.
⸨lang:English⸩29 ⸨/lang⸩Væ tibi Moab, peristi popule Chamos. Dedit filios ejus in fugam, et filias in captivitatem, regi Amorrhæorum Sehon.
⸨lang:English⸩30 ⸨/lang⸩Jugum ipsorum disperiit ab Hesebon usque Dibon, lassi pervenerunt in Nophe, et usque Medaba.
⸨lang:English⸩31 ⸨/lang⸩Habitavit itaque Israel in terra Amorrhæi.
⸨lang:English⸩32 ⸨/lang⸩Misitque Moyses qui explorarent Jazer: cujus ceperunt viculos, et possederunt habitatores.
⸨lang:English⸩33 ⸨/lang⸩Verteruntque se, et ascenderunt per viam Basan, et occurrit eis Og, rex Basan, cum omni populo suo, pugnaturus in Edrai.
⸨lang:English⸩34 ⸨/lang⸩Dixitque Dominus ad Moysen: Ne timeas eum, quia in manu tua tradidi illum, et omnem populum, ac terram ejus: faciesque illi sicut fecisti Sehon, regi Amorrhæorum habitatori Hesebon.
⸨lang:English⸩35 ⸨/lang⸩Percusserunt igitur et hunc cum filiis suis, universumque populum ejus usque ad internecionem, et possederunt terram illius.