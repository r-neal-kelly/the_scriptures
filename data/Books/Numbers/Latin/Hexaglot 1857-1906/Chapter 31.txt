⸨cen⸩CAPUT XXXI⸼

⸨lang:English⸩1 ⸨/lang⸩⸨sc⸩Locutusque⸨/sc⸩ est Dominus ad Moysen, dicens:
⸨lang:English⸩2 ⸨/lang⸩Ulciscere prius filios Israel de Madianitis, et sic colligeris ad populum tuum.
⸨lang:English⸩3 ⸨/lang⸩Statimque Moyses, Armate, inquit, ex vobis viros ad pugnam, qui possint ultionem Domini expetere de Madianitis;
⸨lang:English⸩4 ⸨/lang⸩Mille viri de singulis tribubus eligantur ex Israel qui mittantur ad bellum.
⸨lang:English⸩5 ⸨/lang⸩Dederuntque millenos de singulis tribubus, id est, duodecim millia expeditorum ad pugnam:
⸨lang:English⸩6 ⸨/lang⸩Quos misit Moyses cum Phinees filio Eleazari sacerdotis, vasa quoque sancta, et tubas ad clangendum tradidit ei.
⸨lang:English⸩7 ⸨/lang⸩Cumque pugnassent contra Madianitas atque vicissent, omnes mares occiderunt,
⸨lang:English⸩8 ⸨/lang⸩Et reges eorum, Evi, et Recem, et Sur, et Hur, et Rebe, quinque principes gentis: Balaam quoque filium Beor, interfecerunt gladio:
⸨lang:English⸩9 ⸨/lang⸩Ceperuntque mulieres eorum, et parvulos, omniaque pecora, et cunctam supellectilem: quidquid habere potuerant depopulati sunt:
⸨lang:English⸩10 ⸨/lang⸩Tam urbes quam viculos et castella flamma consumpsit.
⸨lang:English⸩11 ⸨/lang⸩Et tulerunt prædam, et universa quæ ceperant tam ex hominibus quam ex jumentis,
⸨lang:English⸩12 ⸨/lang⸩Et adduxerunt ad Moysen, et Eleazarum sacerdotem, et ad omnem multitudinem filiorum Israel, reliqua autem utensilia portaverunt ad castra in campestribus Moab juxta Jordanem contra Jericho.
⸨lang:English⸩13 ⸨/lang⸩Egressi sunt autem Moyses et Eleazar sacerdos, et omnes principes synagogæ, in occursum eorum extra castra.
⸨lang:English⸩14 ⸨/lang⸩Iratusque Moyses principibus exercitus, tribunis, et centurionibus qui venerant de bello,
⸨lang:English⸩15 ⸨/lang⸩Ait: Cur feminas reservastis?
⸨lang:English⸩16 ⸨/lang⸩Nonne istæ sunt, quæ deceperunt filios Israel ad suggestionem Balaam, et prævaricari vos fecerunt in Domino super peccato Phogor, unde et percussus est populus?
⸨lang:English⸩17 ⸨/lang⸩Ergo cunctos interficite quidquid est generis masculini, etiam in parvulis: et mulieres, quæ noverunt viros in coitu, jugulate:
⸨lang:English⸩18 ⸨/lang⸩Puellas autem et omnes feminas virgines reservate vobis:
⸨lang:English⸩19 ⸨/lang⸩Et manete extra castra septem diebus. Qui occiderit hominem, vel occisum tetigerit, lustrabitur die tertio et septimo.
⸨lang:English⸩20 ⸨/lang⸩Et de omni præda, sive vestimentum fuerit, sive vas, et aliquid in utensilia præparatum, de caprarum pellibus, et pilis, et ligno, expiabitur.
⸨lang:English⸩21 ⸨/lang⸩Eleazar quoque sacerdos, ad viros exercitus qui pugnaverant, sic locutus est: Hoc est præceptum legis, quod mandavit Dominus Moysi:
⸨lang:English⸩22 ⸨/lang⸩Aurum, et argentum, et æs, et ferrum, et plumbum, et stannum,
⸨lang:English⸩23 ⸨/lang⸩Et omne quod potest transire per flammas, igne purgabitur. Quidquid autem ignem non potest sustinere, aqua expiationis sanctificabitur:
⸨lang:English⸩24 ⸨/lang⸩Et lavabitis vestimenta vestra die septimo, et purificati postea castra intrabitis.
⸨lang:English⸩25 ⸨/lang⸩Dixit quoque Dominus ad Moysen:
⸨lang:English⸩26 ⸨/lang⸩Tollite summam eorum quæ capta sunt, ab homine usque ad pecus, tu et Eleazar sacerdos et principes vulgi:
⸨lang:English⸩27 ⸨/lang⸩Dividesque ex æquo prædam, inter eos qui pugnaverunt egressique sunt ad bellum, et inter omnem reliquam multitudinem.
⸨lang:English⸩28 ⸨/lang⸩Et separabis partem Domino ab his qui pugnaverunt et fuerunt in bello, unam animam de quingentis, tam ex hominibus quam ex bobus et asinis et ovibus,
⸨lang:English⸩29 ⸨/lang⸩Et dabis eam Eleazaro sacerdoti, quia primitiæ Domini sunt.
⸨lang:English⸩30 ⸨/lang⸩Ex media quoque parte filiorum Israel accipies quinquagesimum caput hominum, et boum, et asinorum, et ovium, cunctorum animantium, et dabis ea Levitis, qui excubant in custodiis tabernaculi Domini.
⸨lang:English⸩31 ⸨/lang⸩Feceruntque Moyses et Eleazar, sicut præceperat Dominus.
⸨lang:English⸩32 ⸨/lang⸩Fuit autem præda, quam exercitus ceperat, ovium sexcenta septuaginta quinque millia,
⸨lang:English⸩33 ⸨/lang⸩Boum septuaginta duo millia,
⸨lang:English⸩34 ⸨/lang⸩Asinorum sexaginta millia et mille:
⸨lang:English⸩35 ⸨/lang⸩Animæ hominum sexus feminei, quæ non cognoverant viros, triginta duo millia.
⸨lang:English⸩36 ⸨/lang⸩Dataque est media pars his qui in prælio fuerant, ovium trecenta triginta septem millia quingentæ
⸨lang:English⸩37 ⸨/lang⸩E quibus in partem Domini supputatæ sunt oves sexcentæ septuaginta quinque.
⸨lang:English⸩38 ⸨/lang⸩Et de bobus triginta sex millibus, boves septuaginta et duo:
⸨lang:English⸩39 ⸨/lang⸩De asinis triginta millibus quingentis, asini sexaginta unus:
⸨lang:English⸩40 ⸨/lang⸩De animabus hominum sedecim millibus, cesserunt in partem Domini triginta duæ animæ.
⸨lang:English⸩41 ⸨/lang⸩Tradiditque Moyses numerum primitiarum Domini Eleazaro sacerdoti, sicut fuerat ei imperatum,
⸨lang:English⸩42 ⸨/lang⸩Ex media parte filiorum Israel, quam separaverat his qui in prælio fuerant.
⸨lang:English⸩43 ⸨/lang⸩De media vero parte, quæ contigerat reliquæ multitudini, id est, de ovibus trecentis triginta septem millibus quingentis,
⸨lang:English⸩44 ⸨/lang⸩Et de bobus triginta sex millibus,
⸨lang:English⸩45 ⸨/lang⸩Et de asinis ⸨fix:triginta⸩tringinta⸨/fix⸩ millibus quingentis,
⸨lang:English⸩46 ⸨/lang⸩Et de hominibus sedecim millibus,
⸨lang:English⸩47 ⸨/lang⸩Tulit Moyses quinquagesimum caput, et dedit Levitis, qui excubabant in tabernaculo Domini, sicut præceperat Dominus.
⸨lang:English⸩48 ⸨/lang⸩Cumque accessissent principes exercitus ad Moysen, et tribuni, centurionesque, dixerunt:
⸨lang:English⸩49 ⸨/lang⸩Nos servi tui recensuimus numerum pugnatorum, quos habuimus sub manu nostra: et ne unus quidem defuit.
⸨lang:English⸩50 ⸨/lang⸩Ob hanc causam offerimus in donariis Domini singuli quod in præda auri potuimus invenire, periscelides et armillas, annulos et dextralia, ac murænulas, ut depreceris pro nobis Dominum.
⸨lang:English⸩51 ⸨/lang⸩Susceperuntque Moyses, et Eleazar sacerdos, omne aurum in diversis speciebus,
⸨lang:English⸩52 ⸨/lang⸩Pondo sedecim millia, septingentos quinquaginta siclos, a tribunis et centurionibus.
⸨lang:English⸩53 ⸨/lang⸩Unusquisque enim quod in præda rapuerat, suum erat.
⸨lang:English⸩54 ⸨/lang⸩Et susceptum intulerunt in tabernaculum testimonii, in monimentum filiorum Israel coram Domino.