⸨cen⸩CAPUT XI⸼

⸨lang:English⸩1 ⸨/lang⸩⸨sc⸩Interea⸨/sc⸩ ortum est murmur populi, quasi dolentium pro labore, contra Dominum. Quod cum audisset Dominus, iratus est. Et accensus in eos ignis Domini devoravit extremam castrorum partem.
⸨lang:English⸩2 ⸨/lang⸩Cumque clamasset populus ad Moysen, oravit Moyses ad Dominum, et absorptus est ignis.
⸨lang:English⸩3 ⸨/lang⸩Vocavitque nomen loci illius, Incensio: eo quod incensus fuisset contra eos ignis Domini.
⸨lang:English⸩4 ⸨/lang⸩Vulgus quippe promiscuum, quod ascenderat cum eis, flagravit desiderio, sedens et flens, junctis sibi pariter filiis Israel, et ait: Quis dabit nobis ad vescendum carnes?
⸨lang:English⸩5 ⸨/lang⸩Recordamur piscium quos comedebamus in Ægypto gratis: in mentem nobis veniunt cucumeres, et pepones, porrique, et cæpe, et allia.
⸨lang:English⸩6 ⸨/lang⸩Anima nostra arida est, nihil aliud respiciunt oculi nostri nisi Man.
⸨lang:English⸩7 ⸨/lang⸩Erat autem Man quasi semen coriandri, coloris bdellii.
⸨lang:English⸩8 ⸨/lang⸩Circuibatque populus, et colligens illud, frangebat mola, sive terebat in mortario, coquens in olla, et faciens ex eo tortulas saporis quasi panis oleati.
⸨lang:English⸩9 ⸨/lang⸩Cumque descenderet nocte super castra ros, descendebat pariter et Man.
⸨lang:English⸩10 ⸨/lang⸩Audivit ergo Moyses flentem populum per familias, singulos per ostia tentorii sui. Iratusque est furor Domini valde: sed et Moysi intoleranda res visa est;
⸨lang:English⸩11 ⸨/lang⸩Et ait ad Dominum: Cur afflixisti servum tuum? quare non invenio gratiam coram te? et cur imposuisti pondus universi populi hujus super me?
⸨lang:English⸩12 ⸨/lang⸩Numquid ego concepi omnem hanc multitudinem, vel genui eam, ut dicas mihi: Porta eos in sinu tuo sicut portare solet nutrix infantulum, et defer in terram, pro qua jurasti patribus eorum?
⸨lang:English⸩13 ⸨/lang⸩Unde mihi carnes ut dem tantæ multitudini? flent contra me, dicentes: Da nobis carnes ut comedamus.
⸨lang:English⸩14 ⸨/lang⸩Non possum solus sustinere omnem hunc populum, quia gravis est mihi.
⸨lang:English⸩15 ⸨/lang⸩Sin aliter tibi videtur, obsecro ut interficias me, et inveniam gratiam in oculis tuis, ne tantis afficiar malis.
⸨lang:English⸩16 ⸨/lang⸩Et dixit Dominus ad Moysen: Congrega mihi septuaginta viros de senibus Israel, quos tu nosti quod senes populi sint ac magistri: et duces eos ad ostium tabernaculi fœderis, faciesque ibi stare tecum,
⸨lang:English⸩17 ⸨/lang⸩Ut descendam et loquar tibi: et auferam de spiritu tuo, tradamque eis, ut sustentent tecum onus populi, et non tu solus graveris.
⸨lang:English⸩18 ⸨/lang⸩Populo quoque dices: Sanctificamini: cras comedetis carnes. Ego enim audivi vos dicere: Quis dabit nobis escas carnium? bene nobis erat in Ægypto. Ut det vobis Dominus carnes, et comedatis:
⸨lang:English⸩19 ⸨/lang⸩Non uno die, nec duobus, vel quinque aut decem, nec viginti quidem,
⸨lang:English⸩20 ⸨/lang⸩Sed usque ad mensem dierum, donec exeat per nares vestras, et vertatur in nauseam, eo quod repuleritis Dominum, qui in medio vestri est, et fleveritis coram eo, dicentes: Quare egressi sumus ex ⸨fix:Ægypto⸩Egypto⸨/fix⸩?
⸨lang:English⸩21 ⸨/lang⸩Et ait Moyses: Sexcenta millia peditum hujus populi sunt; et tu dices: Dabo eis esum carnium mense integro.
⸨lang:English⸩22 ⸨/lang⸩Numquid ovium et boum multitudo cædetur, ut possit sufficere ad cibum? vel omnes pisces maris in unum congregabuntur, ut eos satient?
⸨lang:English⸩23 ⸨/lang⸩Cui respondit Dominus: Numquid manus Domini invalida est? Jam nunc videbis utrum meus sermo opere compleatur.
⸨lang:English⸩24 ⸨/lang⸩Venit igitur Moyses, et narravit populo verba Domini, congregans septuaginta viros de senibus Israel, quos stare fecit circa tabernaculum.
⸨lang:English⸩25 ⸨/lang⸩Descenditque Dominus per nubem, et locutus est ad eum, auferens de spiritu qui erat in Moyse, et dans septuaginta viris. Cumque requievisset in eis Spiritus, prophetaverunt, nec ultra cessaverunt.
⸨lang:English⸩26 ⸨/lang⸩Remanserant autem in castris duo viri, quorum unus vocabatur Eldad, et alter Medad, super quos requievit Spiritus: nam et ipsi descripti fuerant, et non exierant ad tabernaculum.
⸨lang:English⸩27 ⸨/lang⸩Cumque prophetarent in castris, cucurrit puer, et nuntiavit Moysi, dicens: Eldad et Medad prophetant in castris.
⸨lang:English⸩28 ⸨/lang⸩Statim Josue filius Nun, minister Moysi, et electus e pluribus, ait: Domine mi Moyses, prohibe eos.
⸨lang:English⸩29 ⸨/lang⸩At ille: Quid, inquit, æmularis pro me? quis tribuat ut omnis populus prophetet, et det eis Dominus Spiritum suum?
⸨lang:English⸩30 ⸨/lang⸩Reversusque est Moyses, et majores natu Israel in castra.
⸨lang:English⸩31 ⸨/lang⸩Ventus autem egrediens a Domino, arreptans trans mare coturnices detulit, et demisit in castra itinere quantum uno die confici potest, ex omni parte castrorum per circuitum, volabantque in aere duobus cubitis altitudine super terram.
⸨lang:English⸩32 ⸨/lang⸩Surgens ergo populus toto die illo, et nocte, ac die altero, congregavit coturnicum, qui parum, decem coros: et siccaverunt eas per gyrum castrorum.
⸨lang:English⸩33 ⸨/lang⸩Adhuc carnes erant in dentibus eorum, nec defecerat hujuscemodi cibus: et ecce furor Domini concitatus in populum, percussit eum plaga magna nimis.
⸨lang:English⸩34 ⸨/lang⸩Vocatusque est ille locus, Sepulchra concupiscentiæ; ibi enim sepelierunt populum qui desideraverat.
⸨lang:English⸩35 ⸨/lang⸩Egressi autem de Sepulchris concupiscentiæ, venerunt in Haseroth, et manserunt ibi.