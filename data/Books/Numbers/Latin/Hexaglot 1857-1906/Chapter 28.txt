⸨cen⸩CAPUT XXVIII⸼

⸨lang:English⸩1 ⸨/lang⸩⸨sc⸩Dixit⸨/sc⸩ quoque Dominus ad Moysen:
⸨lang:English⸩2 ⸨/lang⸩Præcipe filiis Israel, et dices ad eos: Oblationem meam et panes, et incensum odoris suavissimi offerte per tempora sua.
⸨lang:English⸩3 ⸨/lang⸩Hæc sunt sacrificia quæ offerre debetis: Agnos anniculos immaculatos duos quotidie in holocaustum sempiternum:
⸨lang:English⸩4 ⸨/lang⸩Unum offeretis mane, et alterum ad vesperum.
⸨lang:English⸩5 ⸨/lang⸩Decimam partem ephi similæ, quæ conspersa sit oleo purissimo, et habeat quartam partem hin:
⸨lang:English⸩6 ⸨/lang⸩Holocaustum juge est quod obtulistis in monte Sinai in odorem suavissimum incensi Domini;
⸨lang:English⸩7 ⸨/lang⸩Et libabitis vini quartam partem hin per agnos singulos in sanctuario Domini.
⸨lang:English⸩8 ⸨/lang⸩Alterumque agnum similiter offeretis ad vesperam, juxta omnem ritum sacrificii matutini, et libamentorum ejus, oblationem suavissimi odoris Domino.
⸨lang:English⸩9 ⸨/lang⸩Die autem sabbati offeretis duos agnos anniculos immaculatos, et duas decimas similæ oleo conspersæ in sacrificio, et liba.
⸨lang:English⸩10 ⸨/lang⸩Quæ rite funduntur per singula sabbata in holocaustum sempiternum.
⸨lang:English⸩11 ⸨/lang⸩In calendis autem offeretis holocaustum Domino, vitulos de armento duos, arietem unum, agnos anniculos septem immaculatos,
⸨lang:English⸩12 ⸨/lang⸩Et tres decimas similæ oleo conspersæ in sacrificio per singulos vitulos: et duas decimas similæ oleo conspersæ per singulos arietes:
⸨lang:English⸩13 ⸨/lang⸩Et decimam decimæ similæ ex oleo in sacrificio per agnos singulos; holocaustum suavissimi odoris atque incensi est Domino.
⸨lang:English⸩14 ⸨/lang⸩Libamenta autem vini, quæ per singulas fundenda sunt victimas, ista erunt: media pars hin per singulos vitulos, tertia per arietem, quarta per agnum; hoc erit holocaustum per omnes menses, qui sibi anno vertente succedunt.
⸨lang:English⸩15 ⸨/lang⸩Hircus quoque offeretur Domino pro peccatis in holocaustum sempiternum cum libamentis suis.
⸨lang:English⸩16 ⸨/lang⸩Mense autem primo, quartadecima die mensis, Phase Domini erit.
⸨lang:English⸩17 ⸨/lang⸩Et quintadecima die solemnitas: septem diebus vescentur azymis.
⸨lang:English⸩18 ⸨/lang⸩Quarum dies prima venerabilis et sancta erit: omne opus servile non facietis in ea;
⸨lang:English⸩19 ⸨/lang⸩Offeretisque incensum holocaustum Domino, vitulos de armento duos, arietem unum, agnos anniculos immaculatos septem:
⸨lang:English⸩20 ⸨/lang⸩Et sacrificia singulorum ex simila quæ conspersa sit oleo, tres decimas per singulos vitulos, et duas decimas per arietem,
⸨lang:English⸩21 ⸨/lang⸩Et decimam decimæ per agnos singulos: id est, per septem agnos.
⸨lang:English⸩22 ⸨/lang⸩Et hircum pro peccato unum, ut expietur pro vobis,
⸨lang:English⸩23 ⸨/lang⸩Præter holocaustum matutinum quod semper offeretis.
⸨lang:English⸩24 ⸨/lang⸩Ita facietis per singulos dies septem dierum in fomitem ignis, et in odorem suavissimum Domino, qui surget de holocausto, et de libationibus singulorum.
⸨lang:English⸩25 ⸨/lang⸩Dies quoque septimus celeberrimus et sanctus erit vobis: omne opus servile non facietis in eo.
⸨lang:English⸩26 ⸨/lang⸩Dies etiam primitivorum, quando offeretis novas fruges Domino, expletis hebdomadibus, venerabilis et sancta erit: omne opus servile non facietis in ea.
⸨lang:English⸩27 ⸨/lang⸩Offeretisque holocaustum in odorem suavissimum Domino, vitulos de armento duos, arietem unum, et agnos anniculos immaculatos septem:
⸨lang:English⸩28 ⸨/lang⸩Atque in sacrificiis eorum, similæ oleo conspersæ tres decimas per singulos vitulos, per arietes duas,
⸨lang:English⸩29 ⸨/lang⸩Per agnos decimam decimæ, qui simul sunt agni septem; hircum quoque
⸨lang:English⸩30 ⸨/lang⸩Qui mactatur pro expiatione: præter holocaustum sempiternum et liba ejus.
⸨lang:English⸩31 ⸨/lang⸩Immaculata offeretis omnia cum libationibus suis.