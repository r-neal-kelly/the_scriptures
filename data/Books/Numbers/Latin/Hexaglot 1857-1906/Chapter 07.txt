⸨cen⸩CAPUT VII⸼

⸨lang:English⸩1 ⸨/lang⸩⸨sc⸩Factum⸨/sc⸩ est autem in die qua complevit Moyses tabernaculum, et erexit illud: unxitque et sanctificavit cum omnibus vasis suis, altare similiter et omnia vasa ejus.
⸨lang:English⸩2 ⸨/lang⸩Obtulerunt principes Israel et capita familiarum, qui erant per singulas tribus, præfectique eorum qui numerati fuerant,
⸨lang:English⸩3 ⸨/lang⸩Munera coram Domino, sex plaustra tecta cum duodecim bobus. Unum plaustrum obtulere duo duces, et unum bovem singuli, obtuleruntque ea in conspectu tabernaculi.
⸨lang:English⸩4 ⸨/lang⸩Ait autem Dominus ad Moysen:
⸨lang:English⸩5 ⸨/lang⸩Suscipe ab eis ut serviant in ministerio tabernaculi, et trades ea Levitis juxta ordinem ministerii sui.
⸨lang:English⸩6 ⸨/lang⸩Itaque cum suscepisset Moyses plaustra et boves, tradidit eos Levitis.
⸨lang:English⸩7 ⸨/lang⸩Duo plaustra et quatuor boves dedit filiis Gerson, juxta id quod habebant necessarium.
⸨lang:English⸩8 ⸨/lang⸩Quatuor alia plaustra et octo boves dedit filiis Merari, secundum officia et cultum suum, sub manu Ithamar filii Aaron sacerdotis.
⸨lang:English⸩9 ⸨/lang⸩Filiis autem Caath non dedit plaustra et boves: quia in sanctuario serviunt, et onera propriis portant humeris.
⸨lang:English⸩10 ⸨/lang⸩Igitur obtulerunt duces in dedicationem altaris, die qua unctum est, oblationem suam ante altare.
⸨lang:English⸩11 ⸨/lang⸩Dixitque Dominus ad Moysen: Singuli duces per singulos dies offerant munera in dedicationem altaris.
⸨lang:English⸩12 ⸨/lang⸩Primo die obtulit oblationem suam Nahasson filius Aminadab de tribu Juda:
⸨lang:English⸩13 ⸨/lang⸩Fueruntque in ea, acetabulum argenteum pondo centum triginta siclorum, phiala argentea habens septuaginta siclos, juxta pondus sanctuarii, utrumque plenum simila conspersa oleo in sacrificium:
⸨lang:English⸩14 ⸨/lang⸩Mortariolum ex decem siclis aureis plenum incenso:
⸨lang:English⸩15 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩16 ⸨/lang⸩Hircumque pro peccato:
⸨lang:English⸩17 ⸨/lang⸩Et in sacrificio pacificorum boves duos, arietes quinque, hircos quinque, agnos anniculos quinque; hæc est oblatio Nahasson filii Aminadab.
⸨lang:English⸩18 ⸨/lang⸩Secundo die obtulit Nathanael filius Suar, dux de tribu Issachar,
⸨lang:English⸩19 ⸨/lang⸩Acetabulum argenteum appendens centum triginta siclos, phialam argenteam habentem septuaginta siclos, juxta pondus sanctuarii, utrumque plenum simila conspersa oleo in sacrificium:
⸨lang:English⸩20 ⸨/lang⸩Mortariolum aureum habens decem siclos, plenum incenso:
⸨lang:English⸩21 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩22 ⸨/lang⸩Hircumque pro peccato:
⸨lang:English⸩23 ⸨/lang⸩Et in sacrificio pacificorum boves duos, arietes quinque, hircos quinque, agnos anniculos quinque; hæc fuit oblatio Nathanael filii Suar.
⸨lang:English⸩24 ⸨/lang⸩Tertio die princeps filiorum Zabulon, Eliab filius Helon,
⸨lang:English⸩25 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩26 ⸨/lang⸩Mortariolum aureum appendens decem siclos, plenum incenso:
⸨lang:English⸩27 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩28 ⸨/lang⸩Hircumque pro peccato:
⸨lang:English⸩29 ⸨/lang⸩Et in sacrificio pacificorum boves duos, arietes quinque, hircos quinque, agnos anniculos quinque; hæc est oblatio Eliab filii Helon.
⸨lang:English⸩30 ⸨/lang⸩Die quarto princeps filiorum Ruben, Elisur filius Sedeur,
⸨lang:English⸩31 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩32 ⸨/lang⸩Mortariolum aureum appendens decem siclos, plenum incenso:
⸨lang:English⸩33 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩34 ⸨/lang⸩Hircumque pro peccato:
⸨lang:English⸩35 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Elisur filii Sedeur.
⸨lang:English⸩36 ⸨/lang⸩Die quinto princeps filiorum Simeon, Salamiël filius Surisaddai,
⸨lang:English⸩37 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩38 ⸨/lang⸩Mortariolum aureum appendens decem siclos, plenum incenso:
⸨lang:English⸩39 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩40 ⸨/lang⸩Hircumque pro peccato:
⸨lang:English⸩41 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Salamiel filii Surisaddai.
⸨lang:English⸩42 ⸨/lang⸩Die sexto princeps filiorum Gad, Eliasaph filius Duel,
⸨lang:English⸩43 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩44 ⸨/lang⸩Mortariolum aureum appendens decem siclos, plenum incenso:
⸨lang:English⸩45 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩46 ⸨/lang⸩Hircumque pro peccato:
⸨lang:English⸩47 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Eliasaph filii Duel.
⸨lang:English⸩48 ⸨/lang⸩Die septimo princeps filiorum Ephraim, Elisama filius Ammiud,
⸨lang:English⸩49 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩50 ⸨/lang⸩Mortariolum aureum appendens decem siclos, plenum incenso:
⸨lang:English⸩51 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩52 ⸨/lang⸩Hircumque pro peccato:
⸨lang:English⸩53 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Elisama filii Ammiud.
⸨lang:English⸩54 ⸨/lang⸩Die octavo princeps filiorum Manasse, Gamaliel filius Phadassur,
⸨lang:English⸩55 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩56 ⸨/lang⸩Mortariolum aureum appendens decem siclos, plenum incenso:
⸨lang:English⸩57 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩58 ⸨/lang⸩Hircumque pro peccato:
⸨lang:English⸩59 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Gamaliel filii Phadassur.
⸨lang:English⸩60 ⸨/lang⸩Die non princeps filiorum Benjamin, Abidan filius Gedeonis,
⸨lang:English⸩61 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩62 ⸨/lang⸩Et mortariolum aureum appendens decem siclos, plenum incenso:
⸨lang:English⸩63 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩64 ⸨/lang⸩Hircumque pro peccato:
⸨lang:English⸩65 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Abidan filii Gedeonis.
⸨lang:English⸩66 ⸨/lang⸩Die decimo princeps filiorum Dan Ahiezer filius Ammisaddai,
⸨lang:English⸩67 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩68 ⸨/lang⸩Mortariolum aureum appendens decem siclos, plenum incenso:
⸨lang:English⸩69 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩70 ⸨/lang⸩Hircumque pro peccato:
⸨lang:English⸩71 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Ahiezer filii Ammisaddai.
⸨lang:English⸩72 ⸨/lang⸩Die undecimo princeps filiorum Aser, Phegiël filius Ochran,
⸨lang:English⸩73 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila conspersa oleo in sacrificium:
⸨lang:English⸩74 ⸨/lang⸩Mortariolum aureum appendens decem siclos, plenum incenso:
⸨lang:English⸩75 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩76 ⸨/lang⸩Hircumque pro peccato:
⸨lang:English⸩77 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Phegiël filii Ochran.
⸨lang:English⸩78 ⸨/lang⸩Die duodecimo princeps filiorum Nephthali, Ahira filius Enan,
⸨lang:English⸩79 ⸨/lang⸩Obtulit acetabulum argenteum appendens centum triginta siclos, phialam argenteam habentem septuaginta siclos, ad pondus sanctuarii, utrumque plenum simila oleo conspersa in sacrificium:
⸨lang:English⸩80 ⸨/lang⸩Mortariolum aureum appendens decem siclos, plenum incenso:
⸨lang:English⸩81 ⸨/lang⸩Bovem de armento, et arietem, et agnum anniculum in holocaustum:
⸨lang:English⸩82 ⸨/lang⸩Hircumque pro peccato:
⸨lang:English⸩83 ⸨/lang⸩Et in hostias pacificorum boves duos, arietes quinque, hircos quinque, agnos anniculos quinque; hæc fuit oblatio Ahira filii Enan.
⸨lang:English⸩84 ⸨/lang⸩Hæc in dedicatione altaris oblata sunt a principibus Israel, in die qua consecratum est; acetabula argentea duodecim: phialæ argenteæ duodecim: mortariola aurea duodecim:
⸨lang:English⸩85 ⸨/lang⸩Ita ut centum triginta siclos argenti haberet unum acetabulum, et septuaginta siclos haberet una phiala: id est, in commune vasorum omnium ex argento sicli duo millia quadringenti, pondere sanctuarii:
⸨lang:English⸩86 ⸨/lang⸩Mortariola aurea duodecim plena incenso, denos siclos appendentia pondere sanctuarii: id est, simul auri sicli centum viginti:
⸨lang:English⸩87 ⸨/lang⸩Boves de armento in holocaustum duodecim, arietes duodecim, agni anniculi duodecim, et libamenta eorum: hirci duodecim pro peccato.
⸨lang:English⸩88 ⸨/lang⸩In hostias pacificorum boves viginti quatuor, arietes sexaginta, hirci sexaginta, agni anniculi sexaginta. Hæc oblata sunt in dedicatione altaris, quando unctum est
⸨lang:English⸩89 ⸨/lang⸩Cumque ingrederetur Moyses tabernaculum fœderis, ut consuleret oraculum, audiebat vocem loquentis ad se de propitiatorio quod erat super arcam testimonii inter duos cherubim, unde et loquebatur ei.