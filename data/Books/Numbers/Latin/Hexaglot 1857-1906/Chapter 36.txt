⸨cen⸩CAPUT XXXVI⸼

⸨lang:English⸩1 ⸨/lang⸩⸨sc⸩Accesserunt⸨/sc⸩ autem et principes familiarum Galaad filii Machir, filii Manasse de stirpe filiorum Joseph: locutique sunt Moysi coram principibus Israel, atque dixerunt:
⸨lang:English⸩2 ⸨/lang⸩Tibi domino nostro, præcepit Dominus ut terram sorte divideres filiis Israel, et ut filiabus Salphaad fratris nostri dares possessionem debitam patri:
⸨lang:English⸩3 ⸨/lang⸩Quas si alterius tribus homines uxores acceperint, sequetur possessio sua, et translata ad aliam tribum, de nostra hereditate minuetur;
⸨lang:English⸩4 ⸨/lang⸩Atque ita fiet, ut cum jubileus, id est, quinquagesimus annus remissionis advenerit, confundatur sortium distributio, et aliorum possessio ad alios transeat.
⸨lang:English⸩5 ⸨/lang⸩Respondit Moyses filiis Israel, et Domino præcipiente, ait: Recte tribus filiorum Joseph locuta est;
⸨lang:English⸩6 ⸨/lang⸩Et hæc lex super filiabus Salphaad a Domino promulgata est: Nubant quibus volunt, tantum ut suæ tribus hominibus:
⸨lang:English⸩7 ⸨/lang⸩Ne commisceatur possessio filiorum Israël de tribu in tribum. Omnes enim viri ducent uxores de tribu et cognatione sua:
⸨lang:English⸩8 ⸨/lang⸩Et cunctæ feminæ de eadem tribu maritos accipient: ut hereditas permaneat in familiis,
⸨lang:English⸩9 ⸨/lang⸩Nec sibi misceantur tribus, sed ita maneant
⸨lang:English⸩10 ⸨/lang⸩Ut a Domino separatæ sunt. Feceruntque filiæ Salphaad, ut fuerat imperatum:
⸨lang:English⸩11 ⸨/lang⸩Et nupserunt Maala, et Thersa, et Hegla, et Melcha, et Noa, filiis patrui sui
⸨lang:English⸩12 ⸨/lang⸩De familia Manasse, qui fuit filius Joseph: et possessio, quæ illis fuerat attributa, mansit in tribu et familia patris earum.
⸨lang:English⸩13 ⸨/lang⸩Hæc sunt mandata atque judicia, quæ mandavit Dominus per manum Moysi ad filios Israel, in campestribus Moab supra Jordanem contra Jericho.