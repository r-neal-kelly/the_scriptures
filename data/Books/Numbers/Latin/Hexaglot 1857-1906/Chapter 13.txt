⸨cen⸩CAPUT XIII⸼

⸨lang:English⸩1 ⸨/lang⸩⸨sc⸩Ibique⸨/sc⸩ locutus est Dominus ad Moysen, dicens:
⸨lang:English⸩2 ⸨/lang⸩Mitte viros, qui considerent terram Chanaan, quam daturus sum filiis Israel, singulos de singulis tribubus, ex principibus.
⸨lang:English⸩3 ⸨/lang⸩Fecit Moyses quod Dominus imperaverat, de deserto Pharan mittens principes viros, quorum ista sunt nomina.
⸨lang:English⸩4 ⸨/lang⸩De tribu Ruben, Sammua filium Zechur.
⸨lang:English⸩5 ⸨/lang⸩De tribu Simeon, Saphat filium Huri.
⸨lang:English⸩6 ⸨/lang⸩De tribu Juda, Caleb filium Jephone.
⸨lang:English⸩7 ⸨/lang⸩De tribu Issachar, Igal filium Joseph.
⸨lang:English⸩8 ⸨/lang⸩De tribu Ephraim, Osee filium Nun.
⸨lang:English⸩9 ⸨/lang⸩De tribu Benjamin, Phalti filium Raphu.
⸨lang:English⸩10 ⸨/lang⸩De tribu Zabulon, Geddiel filium Sodi.
⸨lang:English⸩11 ⸨/lang⸩De tribu Joseph, sceptri Manasse, Gaddi filium Susi.
⸨lang:English⸩12 ⸨/lang⸩De tribu Dan, Ammiel filium Gemalli.
⸨lang:English⸩13 ⸨/lang⸩De tribu Aser, Sthur filium Michael.
⸨lang:English⸩14 ⸨/lang⸩De tribu Nephthali, Nahabi filium Vapsi.
⸨lang:English⸩15 ⸨/lang⸩De tribu Gad, Guel filium Machi.
⸨lang:English⸩16 ⸨/lang⸩Hæc sunt nomina virorum, quos misit Moyses ad considerandam terram: vocavitque Osee filium Nun, Josue;
⸨lang:English⸩17 ⸨/lang⸩Misit ergo eos Moyses ad considerandam terram Chanaan, et dixit ad eos: Ascendite per meridianam plagam. Cumque veneritis ad montes,
⸨lang:English⸩18 ⸨/lang⸩Considerate terram, qualis sit: et populum qui habitator est ejus, utrum fortis sit an infirmus: si pauci numero an plures:
⸨lang:English⸩19 ⸨/lang⸩Ipsa terra, bona an mala: urbes quales, muratæ an absque muris:
⸨lang:English⸩20 ⸨/lang⸩Humus, pinguis an sterilis, nemorosa an absque arboribus. Confortamini, et afferte nobis de fructibus terræ. Erat autem tempus quando jam præcoquæ uvæ vesci possunt.
⸨lang:English⸩21 ⸨/lang⸩Cumque ascendissent exploraverunt terram a deserto Sin, usque Rohob intrantibus Emath.
⸨lang:English⸩22 ⸨/lang⸩Ascenderuntque ad meridiem, et venerunt in Hebron⸨fix:, ⸩. ⸨/fix⸩ubi erant Achiman et Sisai et Tholmai filii Enac; nam Hebron septem annis ante Tanim urbem Ægypti condita est.
⸨lang:English⸩23 ⸨/lang⸩Pergentesque usque ad Torrentem botri, absciderunt palmitem cum uva sua, quem portaverunt in vecte duo viri. De malis quoque granatis et de ficis loci illius tulerunt:
⸨lang:English⸩24 ⸨/lang⸩Qui appellatus est Nehelescol, id est, Torrens botri, eo quod botrum portassent inde filii Israel.
⸨lang:English⸩25 ⸨/lang⸩Reversique exploratores terræ post quadraginta dies, omni regione circuita,
⸨lang:English⸩26 ⸨/lang⸩Venerunt ad Moysen et Aaron et ad omnem cœtum filiorum Israel in desertum Pharan, quod est in Cades. Locutique eis et omni multitudini ostenderunt fructus terræ:
⸨lang:English⸩27 ⸨/lang⸩Et narraverunt, dicentes: Venimus in terram, ad quam misisti nos, quæ revera fluit lacte et melle, ut ex his fructibus cognosci potest:
⸨lang:English⸩28 ⸨/lang⸩Sed cultores fortissimos habet, et urbes grandes atque muratas. Stirpem Enac vidimus ibi.
⸨lang:English⸩29 ⸨/lang⸩Amalec habitat in meridie, Hethæus et Jebusæus et Amorrhæus in montanis: Chananæus vero moratur juxta mare et circa fluenta Jordanis.
⸨lang:English⸩30 ⸨/lang⸩Inter hæc Caleb compescens murmur populi, qui oriebatur contra Moysen, ait: Ascendamus, et possideamus terram, quoniam poterimus obtinere eam.
⸨lang:English⸩31 ⸨/lang⸩Alii vero, qui fuerant cum eo, dicebant: Nequaquam ad hunc populum valemus ascendere, quia fortior nobis est
⸨lang:English⸩32 ⸨/lang⸩Detraxeruntque terræ, quam inspexerant, apud filios Israel, dicentes: Terra, quam lustravimus, devorat habitatores suos: populus, quem aspeximus, proceræ staturæ est.
⸨lang:English⸩33 ⸨/lang⸩Ibi vidimus monstra quædam filiorum Enac de genere giganteo: quibus comparati, quasi locustæ videbamur.