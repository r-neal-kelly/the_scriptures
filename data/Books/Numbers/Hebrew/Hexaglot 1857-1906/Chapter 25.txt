⸨cen⸩פרשה כה׃

⸨lang:English⸩¹ ⸨/lang⸩וַיֵּ֥שֶׁב יִשְׂרָאֵ֖ל בַּשִּׁטִּ֑ים וַיָּ֣חֶל הָעָ֔ם לִזְנֹ֖ות אֶל־בְּנֹ֥ות מֹואָֽב׃
⸨lang:English⸩² ⸨/lang⸩וַתִּקְרֶ֣אןָ לָעָ֔ם לְזִבְחֵ֖י אֱלֹֽהֵיהֶ֑ן וַיֹּ֣אכַל הָעָ֔ם וַיִּשְׁתַּֽחֲו֖וּ לֵֽאלֹֽהֵיהֶֽן׃
⸨lang:English⸩³ ⸨/lang⸩וַיִּצָּ֥מֶד יִשְׂרָאֵ֖ל לְבַ֣עַל פְּעֹ֑ור וַיִּ֥חַר אַף־⸨fix:יְהֹוָ֖ה⸩יִהֹוָ֖ה⸨/fix⸩ בְּיִשְׂרָאֵֽל׃
⸨lang:English⸩⁴ ⸨/lang⸩וַיֹּ֨אמֶר יְהֹוָ֜ה אֶל־⸨fix:מֹשֶׁ֗ה⸩משֶׁ֗ה⸨/fix⸩ קַ֚ח אֶת־כָּל־רָאשֵׁ֣י הָעָ֔ם וְהֹוקַ֥ע אֹותָ֛ם לַֽיהֹוָ֖ה נֶ֣גֶד הַשָּ֑מֶשׁ וְיָשֹׁ֛ב חֲרֹ֥ון אַף־יְהֹוָ֖ה מִיִּשְׂרָאֵֽל׃
⸨lang:English⸩⁵ ⸨/lang⸩וַיֹּ֣אמֶר ⸨fix:מֹשֶׁ֔ה⸩משֶׁ֔ה⸨/fix⸩ אֶל־שֹֽׁפְטֵ֖י יִשְׂרָאֵ֑ל הִרְגוּ֙ אִ֣ישׁ אֲנָשָׁ֔יו הַנִּצְמָדִ֖ים לְבַ֥עַל פְּעֹֽור׃
⸨lang:English⸩⁶ ⸨/lang⸩וְהִנֵּ֡ה אִישׁ֩ מִבְּנֵ֨י יִשְׂרָאֵ֜ל בָּ֗א וַיַּקְרֵ֤ב אֶל־אֶחָיו֙ אֶת־הַמִּדְיָנִ֔ית לְעֵינֵ֣י ⸨fix:מֹשֶׁ֔ה⸩משֶׁ֔ה⸨/fix⸩ וּלְעֵינֵ֖י כָּל־עֲדַ֣ת בְּנֵֽי־יִשְׂרָאֵ֑ל וְהֵ֣מָּה בֹכִ֔ים פֶּ֖תַח אֹ֥הֶל מֹועֵֽד׃
⸨lang:English⸩⁷ ⸨/lang⸩וַיַּ֗רְא פִּֽינְחָס֙ בֶּן־אֶלְעָזָ֔ר בֶּן־אַֽהֲרֹ֖ן הַכֹּהֵ֑ן וַיָּ֙קָם֙ מִתֹּ֣וךְ הָֽעֵדָ֔ה וַיִּקַּ֥ח רֹ֖מַח בְּיָדֹֽו׃
⸨lang:English⸩⁸ ⸨/lang⸩וַיָּבֹא֩ אַחַ֨ר אִֽישׁ־יִשְׂרָאֵ֜ל אֶל־הַקֻּבָּ֗ה וַיִּדְקֹר֙ אֶת־שְׁנֵיהֶ֔ם אֵ֚ת אִ֣ישׁ יִשְׂרָאֵ֔ל וְאֶת־הָֽאִשָּׁ֖ה אֶל־קֳבָתָ֑הּ וַתֵּֽעָצַר֙ הַמַּגֵּפָ֔ה מֵעַ֖ל בְּנֵ֥י יִשְׂרָאֵֽל׃
⸨lang:English⸩⁹ ⸨/lang⸩וַיִּֽהְי֕וּ הַמֵּתִ֖ים בַּמַּגֵּפָ֑ה אַרְבָּעָ֥ה וְעֶשְׂרִ֖ים אָֽלֶף׃

פ

⸨cen⸩פ פ פ מא

⸨lang:English⸩¹⁰ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩¹¹ ⸨/lang⸩פִּֽי֯נְחָ֨ס בֶּן־אֶלְעָזָ֜ר בֶּן־אַֽהֲרֹ֣ן הַכֹּהֵ֗ן הֵשִׁ֤יב אֶת־חֲמָתִי֙ מֵעַ֣ל בְּנֵֽי־יִשְׂרָאֵ֔ל בְּקַנְאֹ֥ו אֶת־קִנְאָתִ֖י בְּתֹוכָ֑ם וְלֹֽא־כִלִּ֥יתִי אֶת־בְּנֵֽי־יִשְׂרָאֵ֖ל בְּקִנְאָתִֽי׃
⸨lang:English⸩¹² ⸨/lang⸩לָכֵ֖ן אֱמֹ֑ר הִֽנְנִ֨י נֹתֵ֥ן לֹ֛ו אֶת־בְּרִיתִ֖י שָׁלֹֽו֯ם׃
⸨lang:English⸩¹³ ⸨/lang⸩וְהָ֤יְתָה לֹּו֙ וּלְזַרְעֹ֣ו אַֽחֲרָ֗יו בְּרִ֖ית כְּהֻנַּ֣ת עֹולָ֑ם תַּ֗חַת אֲשֶׁ֤ר קִנֵּא֙ לֵֽאלֹהָ֔יו וַיְכַפֵּ֖ר עַל־בְּנֵ֥י יִשְׂרָאֵֽל׃
⸨lang:English⸩¹⁴ ⸨/lang⸩וְשֵׁם֩ אִ֨ישׁ יִשְׂרָאֵ֜ל הַמֻּכֶּ֗ה אֲשֶׁ֤ר הֻכָּה֙ אֶת־הַמִּדְיָנִ֔ית זִמְרִ֖י בֶּן־סָל֑וּא נְשִׂ֥יא בֵֽית־אָ֖ב לַשִּׁמְעֹנִֽי׃
⸨lang:English⸩¹⁵ ⸨/lang⸩וְשֵׁ֨ם הָֽאִשָּׁ֧ה הַמֻּכָּ֛ה הַמִּדְיָנִ֖ית כָּזְבִּ֣י בַת־צ֑וּר רֹ֣אשׁ אֻמֹּ֥ות בֵּֽית־אָ֛ב בְּמִדְיָ֖ן הֽוּא׃

פ

⸨lang:English⸩¹⁶ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩¹⁷ ⸨/lang⸩צָרֹ֖ור אֶת־הַמִּדְיָנִ֑ים וְהִכִּיתֶ֖ם אֹותָֽם׃
⸨lang:English⸩¹⁸ ⸨/lang⸩כִּ֣י צֹֽרְרִ֥ים הֵם֙ לָכֶ֔ם בְּנִכְלֵיהֶ֛ם אֲשֶׁר־נִכְּל֥וּ לָכֶ֖ם עַל־דְּבַר־פְּעֹ֑ור וְעַל־דְּבַ֞ר כָּזְבִּ֨י בַת־נְשִׂ֤יא מִדְיָן֙ אֲחֹתָ֔ם הַמֻּכָּ֥ה בְיֹֽום־הַמַּגֵּפָ֖ה עַל־דְּבַ֥ר פְּעֹֽור׃
⸨lang:English⸩¹⁹ ⸨/lang⸩וַֽיְהִ֖י אַֽחֲרֵ֣י הַמַּגֵּפָ֑ה׃

פ