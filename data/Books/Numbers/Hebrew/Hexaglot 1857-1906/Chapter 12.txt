⸨cen⸩פרשה יב׃

¹ וַתְּדַבֵּ֨ר מִרְיָ֤ם ⸨fix:וְאַֽהֲרֹן֙⸩וְאַֽהֲרן֙⸨/fix⸩ ⸨fix:בְּמֹשֶׁ֔ה⸩בְּמשֶׁ֔ה⸨/fix⸩ עַל־אֹדֹ֛ות הָֽאִשָּׁ֥ה הַכֻּשִׁ֖ית אֲשֶׁ֣ר לָקָ֑ח כִּֽי־אִשָּׁ֥ה כֻשִׁ֖ית לָקָֽח׃
² וַיֹּֽאמְר֗וּ הֲרַ֤ק אַךְ־⸨fix:בְּמֹשֶׁה֙⸩בְּמשֶׁה֙⸨/fix⸩ דִּבֶּ֣ר יְהֹוָ֔ה הֲלֹ֖א גַּם־בָּ֣נוּ דִבֵּ֑ר וַיִּשְׁמַ֖ע יְהֹוָֽה׃
³ וְהָאִ֥ישׁ ⸨fix:מֹשֶׁ֖ה⸩משֶׁ֖ה⸨/fix⸩ עָנָ֣֯ו מְאֹ֑ד מִכֹּל֙ הָ֣אָדָ֔ם אֲשֶׁ֖ר עַל־פְּנֵ֥י הָֽאֲדָמָֽה׃

ס

⁴ וַיֹּ֨אמֶר יְהֹוָ֜ה פִּתְאֹ֗ם אֶל־⸨fix:מֹשֶׁ֤ה⸩משֶׁ֤ה⸨/fix⸩ וְאֶל־אַֽהֲרֹן֙ וְאֶל־מִרְיָ֔ם צְא֥וּ שְׁלָשְׁתְּכֶ֖ם אֶל־אֹ֣הֶל מֹועֵ֑ד וַיֵּֽצְא֖וּ שְׁלָשְׁתָּֽם׃
⁵ וַיֵּ֤רֶד יְהֹוָה֙ בְּעַמּ֣וּד עָנָ֔ן וַיַּֽעֲמֹ֖ד פֶּ֣תַח הָאֹ֑הֶל וַיִּקְרָא֙ אַֽהֲרֹ֣ן וּמִרִיָ֔ם וַיֵּֽצְא֖וּ שְׁנֵיהֶֽם׃
⁶ וַיֹּ֖אמֶר שִׁמְעוּ־נָ֣א דְבָרָ֑י אִם־יִֽהְיֶה֙ נְבִ֣יאֲכֶ֔ם יְהֹוָ֗ה בַּמַּרְאָה֙ אֵלָ֣יו אֶתְוַדָּ֔ע בַּֽחֲלֹ֖ום אֲדַבֶּר־בֹּֽו׃
⁷ לֹא־כֵ֖ן עַבְדִּ֣י ⸨fix:מֹשֶׁ֑ה⸩משֶׁ֑ה⸨/fix⸩ בְּכָל־בֵּיתִ֖י נֶֽאֱמָ֥ן הֽוּא׃
⁸ פֶּ֣ה אֶל־פֶּ֞ה אֲדַבֶּר־בֹּ֗ו וּמַרְאֶה֙ וְלֹ֣א בְחִידֹ֔ת וּתְמֻנַ֥ת יְהֹוָ֖ה יַבִּ֑יט וּמַדּ֙וּעַ֙ לֹ֣א יְרֵאתֶ֔ם לְדַבֵּ֖ר בְּעַבְדִּ֥י ⸨fix:בְמֹשֶֽׁה⸩בְמשֶֽׁה⸨/fix⸩׃
⁹ וַיִּֽחַר־אַ֧ף יְהֹוָ֛ה בָּ֖ם וַיֵּלַֽךְ׃
¹⁰ וְהֶֽעַנָ֗ן סָ֚ר מֵעַ֣ל הָאֹ֔הֶל וְהִנֵּ֥ה מִרְיָ֖ם מְצֹרַ֣עַת כַּשָּׁ֑לֶג וַיִּ֧פֶן אַֽהֲרֹ֛ן אֶל־מִרְיָ֖ם וְהִנֵּ֥ה מְצֹרָֽעַת׃
¹¹ וַיֹּ֥אמֶר אַֽהֲרֹ֖ן אֶל־⸨fix:מֹשֶׁ֑ה⸩משֶׁ֑ה⸨/fix⸩ בִּ֣י אֲדֹנִ֔י אַל־נָ֗א תָשֵׁ֤ת עָלֵ֙ינוּ֙ חַטָּ֔את אֲשֶׁ֥ר נֹואַ֖לְנוּ וַֽאֲשֶׁ֥ר חָטָֽאנוּ׃
¹² אַל־נָ֥א תְהִ֖י כַּמֵּ֑ת אֲשֶׁ֤ר בְּצֵאתֹו֙ מֵרֶ֣חֶם אִמֹּ֔ו וַיֵּֽאָכֵ֖ל חֲצִ֥י בְשָׂרֹֽו׃
¹³ וַיִּצְעַ֣ק ⸨fix:מֹשֶׁ֔ה⸩משֶׁ֔ה⸨/fix⸩ אֶל־יְהֹוָ֖ה ⸨fix:לֵאמֹ֑ר⸩לִאמֹ֑ר⸨/fix⸩ אֵ֕ל נָ֛א רִפָ֥א נָ֖א לָֽהּ׃

פ

¹⁴ וַיֹּ֨אמֶר יְהֹוָ֜ה אֶל־⸨fix:מֹשֶׁ֗ה⸩משֶׁ֗ה⸨/fix⸩ וְאָבִ֙יהָ֙ יָרֹ֤ק יָרַק֙ בְּפָנֶ֔יהָ הֲלֹ֥א תִכָּלֵ֖ם שִׁבְעַ֣ת יָמִ֑ים תִּסָּגֵ֞ר שִׁבְעַ֤ת יָמִים֙ מִח֣וּץ לַמַּחֲנֶ֔ה וְאַחַ֖ר תֵּֽאָסֵֽף׃
¹⁵ וַתִּסָּגֵ֥ר מִרְיָ֛ם מִח֥וּץ לַמַּֽחֲנֶ֖ה שִׁבְעַ֣ת יָמִ֑ים וְהָעָם֙ לֹ֣א נָסַ֔ע עַד־הֵֽאָסֵ֖ף מִרְיָֽם׃
¹⁶ וְאַחַ֛ר נָֽסְע֥וּ הָעָ֖ם מֵֽחֲצֵרֹ֑ות וַיַּֽחֲנ֖וּ בְּמִדְבַּ֥ר פָּארָֽן׃

⸨cen⸩פ פ פ לז