⸨cen⸩פרשה יד׃

⸨lang:English⸩⸨sup⸩1⸨/sup⸩ ⸨/lang⸩וַתִּשָּׂא֙ כָּל־הָ֣עֵדָ֔ה וַיִּתְּנ֖וּ אֶת־קֹולָ֑ם וַיִּבְכּ֥וּ הָעָ֖ם בַּלַּ֥יְלָה הַהֽוּא׃
⸨lang:English⸩⸨sup⸩2⸨/sup⸩ ⸨/lang⸩וַיִּלֹּ֙נוּ֙ עַל־⸨fix:מֹשֶׁ֣ה⸩משֶׁ֣ה⸨/fix⸩ וְעַל־אַֽהֲרֹ֔ן כֹּ֖ל בְּנֵ֣י יִשְׂרָאֵ֑ל וַיֹּֽאמְר֨וּ אֲלֵהֶ֜ם כָּל־הָֽעֵדָ֗ה לוּ־מַ֙תְנוּ֙ בְּאֶ֣רֶץ מִצְרַ֔יִם אֹ֛ו בַּמִּדְבָּ֥ר הַזֶּ֖ה לוּ־מָֽתְנוּ׃
⸨lang:English⸩⸨sup⸩3⸨/sup⸩ ⸨/lang⸩וְלָמָ֣ה יְ֠הֹוָה מֵבִ֨יא אֹתָ֜נוּ אֶל־הָאָ֤רֶץ הַזֹּאת֙ לִנְפֹּ֣ל בַּחֶ֔רֶב נָשֵׁ֥ינוּ וְטַפֵּ֖נוּ יִֽהְי֣וּ לָבַ֑ז הֲלֹ֧וא טֹ֦וב לָ֖נוּ שׁ֥וּב מִצְרָֽיְמָה׃
⸨lang:English⸩⸨sup⸩4⸨/sup⸩ ⸨/lang⸩וַיֹּֽאמְר֖וּ אִ֣ישׁ אֶל־אָחִ֑יו נִתְּנָ֥ה רֹ֖אשׁ וְנָשׁ֥וּבָה מִצְרָֽיְמָה׃
⸨lang:English⸩⸨sup⸩5⸨/sup⸩ ⸨/lang⸩וַיִּפֹּ֥ל ⸨fix:מֹשֶׁ֛ה⸩משֶׁ֛ה⸨/fix⸩ וְאַֽהֲרֹ֖ן עַל־פְּנֵיהֶ֑ם לִפְנֵ֕י כָּל־קְהַ֥ל עֲדַ֖ת בְּנֵ֥י יִשְׂרָאֵֽל׃
⸨lang:English⸩⸨sup⸩6⸨/sup⸩ ⸨/lang⸩וִֽיהֹושֻׁ֣עַ בִּן־נ֗וּן וְכָלֵב֙ בֶּן־יְפֻנֶּ֔ה מִן־הַתָּרִ֖ים אֶת־הָאָ֑רֶץ קָֽרְע֖וּ בִּגְדֵיהֶֽם׃
⸨lang:English⸩⸨sup⸩7⸨/sup⸩ ⸨/lang⸩וַיֹּ֣אמְר֔וּ אֶל־כָּל־עֲדַ֥ת בְּנֵֽי־יִשְׂרָאֵ֖ל לֵאמֹ֑ר הָאָ֗רֶץ אֲשֶׁ֨ר עָבַ֤רְנוּ בָהּ֙ לָת֣וּר אֹתָ֔הּ טֹובָ֥ה הָאָ֖רֶץ מְאֹ֥ד מְאֹֽד׃
⸨lang:English⸩⸨sup⸩8⸨/sup⸩ ⸨/lang⸩אִם־חָפֵ֥ץ בָּ֙נוּ֙ יְהֹוָ֔ה וְהֵבִ֤יא אֹתָ֙נוּ֙ אֶל־הָאָ֣רֶץ הַזֹּ֔את וּנְתָנָ֖הּ לָ֑נוּ אֶ֕רֶץ אֲשֶׁר־הִ֛וא זָבַ֥ת חָלָ֖ב וּדְבָֽשׁ׃
⸨lang:English⸩⸨sup⸩9⸨/sup⸩ ⸨/lang⸩אַ֣ךְ בַּֽיהֹוָה֮ אַל־תִּמְרֹדוּ֒ וְאַתֶּ֗ם אַל־תִּֽירְאוּ֙ אֶת־עַ֣ם הָאָ֔רֶץ כִּ֥י לַחְמֵ֖נוּ הֵ֑ם סָ֣ר צִלָּ֧ם מֵֽעֲלֵיהֶ֛ם וַֽיהֹוָ֥ה אִתָּ֖נוּ אַל־תִּֽירָאֻֽם׃
⸨lang:English⸩⸨sup⸩10⸨/sup⸩ ⸨/lang⸩וַיֹּֽאמְרוּ֙ כָּל־הָ֣עֵדָ֔ה לִרְגֹּ֥ום אֹתָ֖ם בָּֽאֲבָנִ֑ים וּכְבֹ֣וד יְהֹוָ֗ה נִרְאָה֙ בְּאֹ֣הֶל מֹועֵ֔ד אֶל־⸨fix:כָּל⸩כּל⸨/fix⸩־בְּנֵ֖י יִשְׂרָאֵֽל׃

פ

⸨lang:English⸩⸨sup⸩11⸨/sup⸩ ⸨/lang⸩וַיֹּ֤אמֶר יְהֹוָה֙ אֶל־⸨fix:מֹשֶׁ֔ה⸩משֶׁ֔ה⸨/fix⸩ עַד־אָ֥נָה יְנַֽאֲצֻ֖נִי הָעָ֣ם הַזֶּ֑ה וְעַד־אָ֙נָה֙ לֹא־יַֽאֲמִ֣ינוּ בִ֔י בְּכֹל֙ הָֽאֹתֹ֔ות אֲשֶׁ֥ר עָשִׂ֖יתִי בְּקִרְבֹּֽו׃
⸨lang:English⸩⸨sup⸩12⸨/sup⸩ ⸨/lang⸩אַכֶּ֥נּוּ בַדֶּ֖בֶר וְאֹֽורִשֶׁ֑נּוּ וְאֶֽעֱשֶׂה֙ אֹֽתְךָ֔ לְגֹֽוי־גָּדֹ֥ול וְעָצ֖וּם מִמֶּֽנּוּ׃
⸨lang:English⸩⸨sup⸩13⸨/sup⸩ ⸨/lang⸩וַיֹּ֥אמֶר ⸨fix:מֹשֶׁ֖ה⸩משֶׁ֖ה⸨/fix⸩ אֶל־יְהֹוָ֑ה וְשָֽׁמְע֣וּ מִצְרַ֔יִם כִּי־הִֽעֱלִ֧יתָ בְכֹֽחֲךָ֛ אֶת־הָעָ֥ם הַזֶּ֖ה מִקִּרְבֹּו׃
⸨lang:English⸩⸨sup⸩14⸨/sup⸩ ⸨/lang⸩וְאָֽמְר֗וּ אֶל־יֹושֵׁב֮ הָאָ֣רֶץ הַזֹּאת֒ שָֽׁמְעוּ֙ כִּֽי־אַתָּ֣ה יְהֹוָ֔ה בְּקֶ֖רֶב הָעָ֣ם הַזֶּ֑ה אֲשֶׁר־עַ֨יִן בְּעַ֜יִן נִרְאָ֣ה ׀ אַתָּ֣ה יְהֹוָ֗ה וַֽעֲנָֽנְךָ֙ עֹמֵ֣ד עֲלֵהֶ֔ם וּבְעַמֻּ֣ד עָנָ֗ן אַתָּ֨ה הֹלֵ֤ךְ לִפְנֵיהֶם֙ יֹומָ֔ם וּבְעַמּ֥וּד אֵ֖שׁ לָֽיִלָה׃
⸨lang:English⸩⸨sup⸩15⸨/sup⸩ ⸨/lang⸩וְהֵֽמַתָּ֛ה אֶת־הָעָ֥ם הַזֶּ֖ה כְּאִ֣ישׁ אֶחָ֑ד וְאָֽמְרוּ֙ הַגֹּויִ֔ם אֲשֶׁר־שָֽׁמְע֥וּ אֶת־שִׁמְעֲךָ֖ לֵאמֹֽר׃
⸨lang:English⸩⸨sup⸩16⸨/sup⸩ ⸨/lang⸩מִבִּלְתִּ֞י יְכֹ֣לֶת יְהֹוָ֗ה לְהָבִיא֙ אֶת־הָעָ֣ם הַזֶּ֔ה אֶל־הָאָ֖רֶץ אֲשֶׁר־נִשְׁבַּ֣ע לָהֶ֑ם וַיִּשְׁחָטֵ֖ם בַּמִּדְבָּֽר׃
⸨lang:English⸩⸨sup⸩17⸨/sup⸩ ⸨/lang⸩וְעַתָּ֕ה יִ֯גְדַּל־נָ֖א כֹּ֣חַ אֲדֹנָ֑י כַּֽאֲשֶׁ֥ר דִּבַּ֖רְתָּ לֵאמֹֽר׃
⸨lang:English⸩⸨sup⸩18⸨/sup⸩ ⸨/lang⸩יְהֹוָ֗ה אֶ֤רֶךְ אַפַּ֙יִם֙ וְרַב־חֶ֔סֶד נֹשֵׂ֥א עָוֹ֖ן וָפָ֑שַׁע וְנַקֵּה֙ לֹ֣א יְנַקֶּ֔ה פֹּקֵד עֲוֹ֤ן אָבֹות֙ עַל־⸨fix:בָּנִ֔ים⸩בָּגִ֔ים⸨/fix⸩ עַל־שִׁלֵּשִׁ֖ים וְעַל־רִבֵּעִֽים׃
⸨lang:English⸩⸨sup⸩19⸨/sup⸩ ⸨/lang⸩סְלַח־נָ֗א לַֽעֲוֹ֛ן הָעָ֥ם הַזֶּ֖ה כְּגֹ֣דֶל חַסְדֶּ֑ךָ וְכַֽאֲשֶׁ֤ר נָשָׂ֙אתָה֙ לָעָ֣ם הַזֶּ֔ה מִמִּצְרַ֖יִם וְעַד־הֵֽנָּה׃
⸨lang:English⸩⸨sup⸩20⸨/sup⸩ ⸨/lang⸩וַיֹּ֣אמֶר יְהֹוָ֔ה סָלַ֖חְתִּי כִּדְבָרֶֽךָ׃
⸨lang:English⸩⸨sup⸩21⸨/sup⸩ ⸨/lang⸩וְאוּלָ֖ם חַי־אָ֑נִי וְיִמָּלֵ֥א כְבֹֽוד־יְהֹוָ֖ה אֶת־כָּל־הָאָֽרֶץ׃
⸨lang:English⸩⸨sup⸩22⸨/sup⸩ ⸨/lang⸩כִּ֣י כָל־הָֽאֲנָשִׁ֗ים הָֽרֹאִ֤ים אֶת־כְּבֹדִי֙ וְאֶת־אֹ֣תֹתַ֔י אֲשֶׁר־עָשִׂ֥יתִי בְמִצְרַ֖יִם וּבַמִּדְבָּ֑ר וַיְנַסּ֣וּ אֹתִ֗י זֶ֚ה עֶ֣שֶׂר פְּעָמִ֔ים וְלֹ֥א שָֽׁמְע֖וּ בְּקֹולִֽי׃
⸨lang:English⸩⸨sup⸩23⸨/sup⸩ ⸨/lang⸩אִם־יִרְאוּ֙ אֶת־הָאָ֔רֶץ אֲשֶׁ֥ר נִשְׁבַּ֖עְתִּי לַֽאֲבֹתָ֑ם וְכָל־מְנַֽאֲצַ֖י לֹ֥א יִרְאֽוּהָ׃
⸨lang:English⸩⸨sup⸩24⸨/sup⸩ ⸨/lang⸩וְעַבְדִּ֣י כָלֵ֗ב עֵ֣קֶב הָֽיְתָ֞ה ר֤וּחַ אַחֶ֙רֶת֙ עִמֹּ֔ו וַיְמַלֵּ֖א אַֽחֲרָ֑י וַֽהֲבִֽיאֹתִ֗יו אֶל־הָאָ֙רֶץ֙ אֲשֶֽׁר־בָּ֣א שָׁ֔מָּה וְזַרְעֹ֖ו יֹֽורִשֶֽׁנָּה׃
⸨lang:English⸩⸨sup⸩25⸨/sup⸩ ⸨/lang⸩וְהָֽעֲמָֽלֵקִ֥י וְהַכְּנַֽעֲנִ֖י יֹושֵׁ֣ב בָּעֵ֑מֶק מָחָ֗ר פְּנ֨וּ וּסְע֥וּ לָכֶ֛ם הַמִּדְבָּ֖ר דֶּ֥רֶךְ יַם־סֽוּף׃

פ

⸨lang:English⸩⸨sup⸩26⸨/sup⸩ ⸨/lang⸩וַיְדַבֵּ֣ר יְהֹוָה אֶל־⸨fix:מֹשֶׁ֥ה⸩משֶׁ֥ה⸨/fix⸩ וְאֶל־אַֽהֲרֹ֖ן לֵאמֹֽר׃
⸨lang:English⸩⸨sup⸩27⸨/sup⸩ ⸨/lang⸩עַד־מָתַ֗י לָֽעֵדָ֤ה הָֽרָעָה֙ הַזֹּ֔את אֲשֶׁ֛ר הֵ֥מָּה מַלִּינִ֖ים עָלָ֑י אֶת־תְּלֻנֹּ֞ות בְּנֵ֣י יִשְׂרָאֵ֗ל אֲשֶׁ֨ר הֵ֧מָּה מַלִּינִ֛ים עָלַ֖י שָׁמָֽעְתִּֽי׃
⸨lang:English⸩⸨sup⸩28⸨/sup⸩ ⸨/lang⸩אֱמֹ֣ר אֲלֵהֶ֗ם חַי־אָ֙נִי֙ נְאֻם־יְהֹוָ֔ה אִם־לֹ֕א כַּֽאֲשֶׁ֥ר דִּבַּרְתֶּ֖ם בְּאָזְנָ֑י כֵּ֖ן אֶֽעֱשֶׂ֥ה לָכֶֽם׃
⸨lang:English⸩⸨sup⸩29⸨/sup⸩ ⸨/lang⸩בַּמִּדְבָּ֣ר הַ֠זֶּה יִפְּל֨וּ פִגְרֵיכֶ֜ם וְכָל־פְּקֻֽדֵיכֶם֙ לְכָל־מִסְפַּרְכֶ֔ם מִבֶּ֛ן עֶשְׂרִ֥ים שָׁנָ֖ה וָמָ֑עְלָה אֲשֶׁ֥ר הֲלִֽינֹתֶ֖ם עָלָֽי׃
⸨lang:English⸩⸨sup⸩30⸨/sup⸩ ⸨/lang⸩אִם־אַתֶּם֙ תָּבֹ֣אוּ אֶל־הָאָ֔רֶץ אֲשֶׁ֤ר נָשָׂ֙אתִי֙ אֶת־יָדִ֔י לְשַׁכֵּ֥ן אֶתְכֶ֖ם בָּ֑הּ כִּ֚י אִם־כָּלֵ֣ב בֶּן־יְפֻנֶּ֔ה וִֽיהֹושֻׁ֖עַ בִּן־נֽוּן׃
⸨lang:English⸩⸨sup⸩31⸨/sup⸩ ⸨/lang⸩וְטַ֨פְּכֶ֔ם אֲשֶׁ֥ר אֲמַרְתֶּ֖ם לָבַ֣ז יִֽהְיֶ֑ה וְהֵֽבֵיאתִ֣י אֹתָ֔ם וְיָֽדְעוּ֙ אֶת־הָאָ֔רֶץ אֲשֶׁ֥ר מְאַסְתֶּ֖ם בָּֽהּ׃
⸨lang:English⸩⸨sup⸩32⸨/sup⸩ ⸨/lang⸩וּפִגְרֵיכֶ֖ם אַתֶּ֑ם יִפְּל֖וּ בַּמִּדְבָּ֥ר הַזֶּֽה׃
⸨lang:English⸩⸨sup⸩33⸨/sup⸩ ⸨/lang⸩וּ֠בְנֵיכֶם יִֽהְי֨וּ רֹעִ֤ים בַּמִּדְבָּר֙ אַרְבָּעִ֣ים שָׁנָ֔ה וְנָֽשְׂא֖וּ אֶת־זְנֽוּתֵיכֶ֑ם עַד־תֹּ֥ם פִּגְרֵיכֶ֖ם בַּמִּדְבָּֽר׃
⸨lang:English⸩⸨sup⸩34⸨/sup⸩ ⸨/lang⸩בְּמִסְפַּ֨ר הַיָּמִ֜ים אֲשֶׁר־תַּרְתֶּ֣ם אֶת־הָאָרֶץ֮ אַרְבָּעִ֣ים יֹום֒ יֹ֣ום לַשָּׁנָ֞ה יֹ֣ום לַשָּׁנָ֗ה תִּשְׂאוּ֙ אֶת־עֲוֹנֹ֣תֵיכֶ֔ם אַרְבָּעִ֖ים שָׁנָ֑ה וִֽידַעְתֶּ֖ם אֶת־תְּנֽוּאָתִֽי׃
⸨lang:English⸩⸨sup⸩35⸨/sup⸩ ⸨/lang⸩אֲנִ֣י יְהֹוָה֮ דִּבַּרְתִּי֒ אִם־לֹ֣א ׀ זֹ֣את אֶֽעֱשֶׂ֗ה לְכָל־הָֽעֵדָ֤ה הָֽרָעָה֙ הַזֹּ֔את הַנֹּֽועָדִ֖ים עָלָ֑י בַּמִּדְבָּ֥ר הַזֶּ֛ה יִתַּ֖מּוּ וְשָׁ֥ם יָמֻֽתוּ׃
⸨lang:English⸩⸨sup⸩36⸨/sup⸩ ⸨/lang⸩וְהָ֣אֲנָשִׁ֔ים אֲשֶׁר־שָׁלַ֥ח ⸨fix:מֹשֶׁ֖ה⸩משֶׁ֖ה⸨/fix⸩ לָת֣וּר אֶת־הָאָ֑רֶץ וַיָּשֻׁ֗בוּ וַיַּלִּ֤ו֯נוּ עָלָיו֙ אֶת־כָּל־הָ֣עֵדָ֔ה לְהֹוצִ֥יא דִבָּ֖ה עַל־הָאָֽרֶץ׃
⸨lang:English⸩⸨sup⸩37⸨/sup⸩ ⸨/lang⸩וַיָּמֻ֙תוּ֙ הָ֣אֲנָשִׁ֔ים מֹֽוצִאֵ֥י דִבַּת־הָאָ֖רֶץ רָעָ֑ה בַּמַּגֵּפָ֖ה לִפְנֵ֥י יְהֹוָֽה׃
⸨lang:English⸩⸨sup⸩38⸨/sup⸩ ⸨/lang⸩וִֽיהֹושֻׁ֣עַ בִּן־נ֔וּן וְכָלֵ֖ב בֶּן־יְפֻנֶּ֑ה חָיוּ֙ מִן־הָֽאֲנָשִׁ֣ים הָהֵ֔ם הַהֹֽלְכִ֖ים לָת֥וּר אֶת־הָאָֽרֶץ׃
⸨lang:English⸩⸨sup⸩39⸨/sup⸩ ⸨/lang⸩וַיְדַבֵּ֤ר ⸨fix:מֹשֶׁה֙⸩משֶׁה֙⸨/fix⸩ אֶת־הַדְּבָרִ֣ים הָאֵ֔לֶּה אֶל־כָּל־בְּנֵ֖י יִשְׂרָאֵ֑ל וַיִּתְאַבְּל֥וּ הָעָ֖ם מְאֹֽד׃
⸨lang:English⸩⸨sup⸩40⸨/sup⸩ ⸨/lang⸩וַיַּשְׁכִּ֣מוּ בַבֹּ֔קֶר וַיַּֽעֲל֥וּ אֶל־רֹֽאשׁ־הָהָ֖ר לֵאמֹ֑ר הִנֶּ֗נּוּ וְעָלִ֛ינוּ אֶל־הַמָּקֹ֛ום אֲשֶׁר־אָמַ֥ר יְהֹוָ֖ה כִּ֥י חָטָֽאנוּ׃
⸨lang:English⸩⸨sup⸩41⸨/sup⸩ ⸨/lang⸩וַיֹּ֣אמֶר ⸨fix:מֹשֶׁ֔ה⸩משֶׁ֔ה⸨/fix⸩ לָ֥מָּה זֶּ֛ה אַתֶּ֥ם עֹֽבְרִ֖ים אֶת־פִּ֣י יְהֹוָ֑ה וְהִ֖וא לֹ֥א תִצְלָֽח׃
⸨lang:English⸩⸨sup⸩42⸨/sup⸩ ⸨/lang⸩אַל־תַּֽעֲל֔וּ כִּ֛י אֵ֥ין יְהֹוָ֖ה בְּקִרְבְּכֶ֑ם ⸨fix:וְלֹא֙⸩וִלֹא֙⸨/fix⸩ תִּנָּ֣גְפ֔וּ לִפְנֵ֖י אֹֽיְבֵיכֶֽם׃
⸨lang:English⸩⸨sup⸩43⸨/sup⸩ ⸨/lang⸩כִּי֩ הָֽעֲמָֽלֵקִ֨י וְהַֽכְּנַֽעֲנִ֥י שָׁם֙ לִפְנֵיכֶ֔ם וּנְפַלְתֶּ֖ם בֶּחָ֑רֶב כִּֽי־עַל־כֵּ֤ן שַׁבְתֶּם֙ מֵאַֽחֲרֵ֣י יְהֹוָ֔ה וְלֹא־יִֽהְיֶ֥ה יְהֹוָ֖ה עִמָּכֶֽם׃
⸨lang:English⸩⸨sup⸩44⸨/sup⸩ ⸨/lang⸩וַיַּעְפִּ֕לוּ לַֽעֲלֹ֖ות אֶל־רֹ֣אשׁ הָהָ֑ר וַֽאֲרֹ֤ון בְּרִֽית־יְהֹוָה֙ ⸨fix:וּמֹשֶׁ֔ה⸩וּמשֶׁ֔ה⸨/fix⸩ לֹא־מָ֖שׁוּ מִקֶּ֥רֶב הַמַּֽחֲנֶֽה׃
⸨lang:English⸩⸨sup⸩45⸨/sup⸩ ⸨/lang⸩וַיֵּ֤רֵד הָֽעֲמָֽלֵקִי֙ וְהַכְּנַֽעֲנִ֔י ⸨fix:הַיֹּשֵׁ֖ב⸩הַיּשֵׁ֖ב⸨/fix⸩ בָּהָ֣ר הַה֑וּא וַיַּכּ֥וּם וַיַּכְּת֖וּם עַד־הַֽחָרְמָֽה׃

פ