⸨cen⸩במדבר א⸨fix:׃⸩⸨/fix⸩

⸨cen⸩לד⸨fix:⸩׃⸨/fix⸩

⸨lang:English⸩⸨fix:¹ ⸩⸨/fix⸩⸨/lang⸩וַיְדַבֵּ֨ר יְהֹוָ֧ה אֶל ⸨fix:מֹשֶׁ֛ה⸩משֶׁ֛ה⸨/fix⸩ בְּמִדְבַּ֥ר סִינַ֖י בְּאֹ֣הֶל מֹועֵ֑ד בְּאֶחָד֩ לַחֹ֨דֶשׁ הַשֵּׁנִ֜י בַּשָּׁנָ֣ה הַשֵּׁנִ֗ית לְצֵאתָ֛ם מֵאֶ֥רֶץ מִצְרַ֖יִם לֵאמֹֽר׃
⸨lang:English⸩² ⸨/lang⸩שְׂא֗וּ אֶת־רֹאשׁ֙ כָּל־עֲדַ֣ת בְּנֵֽי־יִשְׂרָאֵ֔ל לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֔ות כָּל־זָכָ֖ר לְגֻלְגְּלֹתָֽם׃
⸨lang:English⸩³ ⸨/lang⸩מִבֶּ֨ן עֶשְׂרִ֤ים שָׁנָה֙ וָמַ֔עְלָה כָּל־יֹצֵ֥א צָבָ֖א בְּיִשְׂרָאֵ֑ל תִּפְקְד֥וּ אֹתָ֛ם לְצִבְאֹתָ֖ם אַתָּ֖ה וְאַֽהֲרֹֽן׃
⸨lang:English⸩⁴ ⸨/lang⸩וְאִתְּכֶ֣ם יִֽהְי֔וּ אִ֥ישׁ אִ֖ישׁ לַמַּטֶּ֑ה אִ֛ישׁ רֹ֥אשׁ לְבֵית־אֲבֹתָ֖יו הֽוּא׃
⸨lang:English⸩⁵ ⸨/lang⸩וְאֵ֙לֶּה֙ שְׁמֹ֣ות הָֽאֲנָשִׁ֔ים אֲשֶׁ֥ר יַֽעַמְד֖וּ אִתְּכֶ֑ם לִרְאוּבֵ֕ן אֱלִיצ֖וּר בֶּן־שְׁדֵיאֽוּר׃
⸨lang:English⸩⁶ ⸨/lang⸩לְשִׁמְעֹ֕ון שְׁלֻֽמִיאֵ֖ל בֶּן־צוּרִ֥ישַׁדָּֽי׃
⸨lang:English⸩⁷ ⸨/lang⸩לִֽיהוּדָ֕ה נַחְשֹׁ֖ון בֶּן־עַמִּֽינָדָֽב׃
⸨lang:English⸩⁸ ⸨/lang⸩לְיִ֨שָּׂשכָ֔ר נְתַנְאֵ֖ל בֶּן־צוּעָֽר׃
⸨lang:English⸩⁹ ⸨/lang⸩לִזְבוּלֻ֕ן אֱלִיאָ֖ב בֶּן־חֵלֹֽן׃
⸨lang:English⸩¹⁰ ⸨/lang⸩לִבְנֵ֣י יֹוסֵ֔ף לְאֶפְרַ֕יִם אֱלִֽישָׁמָ֖ע בֶּן־עַמִּיה֑וּד לִמְנַשֶּׁ֕ה גַּמְלִיאֵ֖ל בֶּן־פְּדָהצֽוּר׃
⸨lang:English⸩¹¹ ⸨/lang⸩לְבִ֨נְיָמִ֔ן אֲבִידָ֖ן בֶּן־גִּדְעֹנִֽי׃
⸨lang:English⸩¹² ⸨/lang⸩לְדָ֕ן אֲחִיעֶ֖זֶר בֶּן־עַמִּ֥ישַׁדָּֽי׃
⸨lang:English⸩¹³ ⸨/lang⸩לְאָשֵׁ֕ר פַּגְעִיאֵ֖ל בֶּן־עָכְרָֽן׃
⸨lang:English⸩¹⁴ ⸨/lang⸩לְגָ֕ד אֶלְיָסָ֖ף בֶּן־דְּעוּאֵֽל׃
⸨lang:English⸩¹⁵ ⸨/lang⸩לְנַ֨פְתָּלִ֔י אֲחִירַ֖ע בֶּן־עֵינָֽן׃
⸨lang:English⸩¹⁶ ⸨/lang⸩אֵ֚לֶּה קְריּ֯אֵ֣י הָֽעֵדָ֔ה נְשִׂיאֵ֖י מַטֹּ֣ות אֲבֹותָ֑ם רָאשֵׁ֛י אַלְפֵ֥י יִשְׂרָאֵ֖ל הֵֽם׃
⸨lang:English⸩¹⁷ ⸨/lang⸩וַיִּקַּ֥ח ⸨fix:מֹשֶׁ֖ה⸩משֶׁ֖ה⸨/fix⸩ וְאַֽהֲרֹ֑ן אֵ֚ת הָֽאֲנָשִׁ֣ים הָאֵלֶּ֔ה אֲשֶׁ֥ר נִקְּב֖וּ בְּשֵׁמֹֽות׃
⸨lang:English⸩¹⁸ ⸨/lang⸩וְאֵ֨ת כָּל־הָֽעֵדָ֜ה הִקְהִ֗ילוּ בְּאֶחָד֙ לַחֹ֣דֶשׁ הַשֵּׁנִ֔י וַיִּתְיַֽלְד֥וּ עַל־מִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ות מִבֶּ֨ן עֶשְׂרִ֥ים שָׁנָ֛ה וָמַ֖עְלָה לְגֻלְגְּלֹתָֽם׃
⸨lang:English⸩¹⁹ ⸨/lang⸩כַּֽאֲשֶׁ֛ר צִוָּ֥ה יְהֹוָ֖ה אֶת־⸨fix:מֹשֶׁ֑ה⸩משֶׁ֑ה⸨/fix⸩ וַיִּפְקְדֵ֖ם בְּמִדְבַּ֥ר סִינָֽי׃

ס

⸨lang:English⸩²⁰ ⸨/lang⸩וַיִּֽהְי֤וּ בְנֵֽי־רְאוּבֵן֙ בְּכֹ֣ר יִשְׂרָאֵ֔ל תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֤ר שֵׁמֹות֙ לְגֻלְגְּ֗לֹתָ֔ם כָּל־זָכָ֗ר֗ מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩²¹ ⸨/lang⸩פְּקֻֽדֵיהֶ֖ם לְמַטֵּ֣ה רְאוּבֵ֑ן שִׁשָּׁ֧ה וְאַרְבָּעִ֛ים אֶ֖לֶף וַֽחֲמֵ֥שׁ מֵאֹֽות׃

פ

⸨lang:English⸩²² ⸨/lang⸩לִבְנֵ֣י שִׁמְעֹ֔ון תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם פְּקֻדָ֗יו בְּמִסְפַּ֤ר שֵׁמֹות֙ לְגֻלְגְּלֹתָ֔ם כָּל־זָכָ֗ר מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩²³ ⸨/lang⸩פְּקֻֽדֵיהֶ֖ם לְמַטֵּ֣ה שִׁמְעֹ֑ון תִּשְׁעָ֧ה וַֽחֲמִשִּׁ֛ים אֶ֖לֶף ⸨fix:וּשְׁלֹ֥שׁ⸩וּשְׁל֥שׁ⸨/fix⸩ מֵאֹֽות׃

פ

⸨lang:English⸩²⁴ ⸨/lang⸩לִבְנֵ֣י גָ֔ד תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ות מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩²⁵ ⸨/lang⸩פְּקֻֽדֵיהֶ֖ם לְמַטֵּ֣ה גָ֑ד חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵאֹ֖ות וַֽחֲמִשִּֽׁים׃

פ

⸨lang:English⸩²⁶ ⸨/lang⸩לִבְנֵ֣י יְהוּדָ֔ה תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩²⁷ ⸨/lang⸩פְּקֻֽדֵיהֶ֖ם לְמַטֵּ֣ה יְהוּדָ֑ה אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֹֽות׃

פ

⸨lang:English⸩²⁸ ⸨/lang⸩לִבְנֵ֣י יִשָּׂשכָ֔ר תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֔ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩²⁹ ⸨/lang⸩פְּקֻֽדֵיהֶ֖ם לְמַטֵּ֣ה יִשָּׂשכָ֑ר אַרְבָּעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֹֽות׃

פ

⸨lang:English⸩³⁰ ⸨/lang⸩לִבְנֵ֣י זְבוּלֻ֔ן תֹּֽולְדֹתָ֥ם לְמִשְׁפְּחֹתָ֑ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩³¹ ⸨/lang⸩פְּקֻֽדֵיהֶ֖ם לְמַטֵּ֣ה זְבוּלֻ֑ן שִׁבְעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֹֽות׃

פ

⸨lang:English⸩³² ⸨/lang⸩לִבְנֵ֤י יֹוסֵף֙ לִבְנֵ֣י אֶפְרַ֔יִם תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩³³ ⸨/lang⸩פְּקֻֽדֵיהֶ֖ם לְמַטֵּ֣ה אֶפְרָ֑יִם אַרְבָּעִ֥ים אֶ֖לֶף וַֽחֲמֵ֥שׁ מֵאֹֽות׃

פ

⸨lang:English⸩³⁴ ⸨/lang⸩לִבְנֵי מְנַשֶּׁ֔ה תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ות מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩³⁵ ⸨/lang⸩פְּקֻֽדֵיהֶ֖ם לְמַטֵּ֣ה מְנַשֶּׁ֑ה שְׁנַ֧יִם ⸨fix:וּשְׁלֹשִׁ֛ים⸩וּשְׁלשִׁ֛ים⸨/fix⸩ אֶ֖לֶף וּמָאתָֽיִם׃

פ

⸨lang:English⸩³⁶ ⸨/lang⸩לִבְנֵ֣י בִנְיָמִ֔ן תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩³⁷ ⸨/lang⸩פְּקֻֽדֵיהֶ֖ם לְמַטֵּ֣ה בִנְיָמִ֑ן חֲמִשָּׁ֧ה ⸨fix:וּשְׁלֹשִׁ֛ים⸩וּשְׁלשִׁ֛ים⸨/fix⸩ אֶ֖לֶף וְאַרְבַּ֥ע מֵאֹֽות׃

פ

⸨lang:English⸩³⁸ ⸨/lang⸩לִבְנֵ֣י דָ֔ן תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩³⁹ ⸨/lang⸩פְּקֻֽדֵיהֶ֖ם לְמַטֵּ֣ה דָ֑ן שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֹֽות׃

פ

⸨lang:English⸩⁴⁰ ⸨/lang⸩לִבְנֵ֣י אָשֵׁ֔ר תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩⁴¹ ⸨/lang⸩פְּקֻֽדֵיהֶ֖ם לְמַטֵּ֣ה אָשֵׁ֑ר אֶחָ֧ד וְאַרְבָּעִ֛ים אֶ֖לֶף וַֽחֲמֵ֥שׁ מֵאֹֽות׃

פ

⸨lang:English⸩⁴² ⸨/lang⸩בְּנֵ֣י נַפְתָּלִ֔י תֹּֽולְדֹתָ֥ם לְמִשְׁפְּחֹתָ֖ם לְבֵ֣ית אֲבֹתָ֑ם בְּמִסְפַּ֣ר שֵׁמֹ֗ת מִבֶּ֨ן עֶשְׂרִ֤ים שָׁנָה֙ וָמַ֔עְלָה כֹּ֖ל יֹצֵ֥א צָבָֽא׃
⸨lang:English⸩⁴³ ⸨/lang⸩פְּקֻֽדֵיהֶ֖ם לְמַטֵּ֣ה נַפְתָּלִ֑י ⸨fix:שְׁלֹשָׁ֧ה⸩שְׁלשָׁ֧ה⸨/fix⸩ וַֽחֲמִשִּׁ֛ים אֶ֖לֶף וְאַרְבַּ֥ע מֵאֹֽות׃

פ

⸨lang:English⸩⁴⁴ ⸨/lang⸩אֵ֣לֶּה הַפְּקֻדִ֡ים אֲשֶׁר֩ פָּקַ֨ד ⸨fix:מֹשֶׁ֤ה⸩משֶׁ֤ה⸨/fix⸩ וְאַֽהֲרֹן֙ וּנְשִׂיאֵ֣י יִשְׂרָאֵ֔ל שְׁנֵ֥ים עָשָׂ֖ר אִ֑ישׁ אִֽישׁ־אֶחָ֥ד לְבֵית־אֲבֹתָ֖יו הָיֽוּ׃
⸨lang:English⸩⁴⁵ ⸨/lang⸩וַיִּֽהְי֛וּ כָּל⸨fix:־⸩־־⸨/fix⸩פְּקוּדֵ֖י בְנֵֽי־יִשְׂרָאֵ֖ל לְבֵ֣ית אֲבֹתָ֑ם מִבֶּ֨ן עֶשְׂרִ֤ים שָׁנָה֙ וָמַ֔עְלָה כָּל־יֹצֵ֥א צָבָ֖א בְּיִשְׂרָאֵֽל׃
⸨lang:English⸩⁴⁶ ⸨/lang⸩וַיִּֽהְיוּ֙ כָּל־הַפְּקֻדִ֔ים שֵֽׁשׁ־מֵאֹ֥ות אֶ֖לֶף ⸨fix:וּשְׁלֹ֣שֶׁת⸩וּשְׁל֣שֶׁת⸨/fix⸩ אֲלָפִ֑ים וַֽחֲמֵ֥שׁ מֵאֹ֖ות וַֽחֲמִשִּֽׁים׃
⸨lang:English⸩⁴⁷ ⸨/lang⸩וְהַֽלְוִיִּ֖ם לְמַטֵּ֣ה אֲבֹתָ֑ם לֹ֥א הָתְפָּֽקְד֖וּ בְּתֹוכָֽם׃

פ

⸨lang:English⸩⁴⁸ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩⁴⁹ ⸨/lang⸩אַ֣ךְ אֶת⸨fix:־⸩־־⸨/fix⸩מַטֵּ֤ה לֵוִ֨י לֹ֣א תִפְקֹ֔ד וְאֶת־רֹאשָׁ֖ם לֹ֣א תִשָּׂ֑א בְּתֹ֖וךְ בְּנֵ֥י יִשְׂרָאֵֽל׃
⸨lang:English⸩⁵⁰ ⸨/lang⸩וְאַתָּ֡ה הַפְקֵ֣ד אֶת־הַלְוִיִּם֩ עַל־מִשְׁכַּ֨ן הָֽעֵדֻ֜ת וְעַ֣ל כָּל־כֵּלָיו֮ וְעַ֣ל כָּל־אֲשֶׁר־לֹו֒ הֵ֜מָּה יִשְׂא֤וּ אֶת־הַמִּשְׁכָּן֙ וְאֶת־כָּל כֵּלָ֔יו וְהֵ֖ם יְשָֽׁרְתֻ֑הוּ וְסָבִ֥יב לַמִּשְׁכָּ֖ן יַֽחֲנֽוּ׃
⸨lang:English⸩⁵¹ ⸨/lang⸩וּבִנְסֹ֣עַ הַמִּשְׁכָּ֗ן יֹורִ֤ידוּ אֹתֹו֙ הַֽלְוִיִּ֔ם וּבַֽחֲנֹת֙ הַמִּשְׁכָּ֔ן יָקִ֥ימוּ אֹתֹ֖ו הַֽלְוִיִּ֑ם וְהַזָּ֥ר הַקָּרֵ֖ב יוּמָֽת׃
⸨lang:English⸩⁵² ⸨/lang⸩וְחָנ֖וּ בְּנֵ֣י יִשְׂרָאֵ֑ל אִ֧ישׁ עַל⸨fix:־⸩־־⸨/fix⸩מַֽחֲנֵ֛הוּ וְאִ֥ישׁ עַל־דִּגְלֹ֖ו לְצִבְאֹתָֽם׃
⸨lang:English⸩⁵³ ⸨/lang⸩וְהַֽלְוִיִּ֗ם יַֽחֲנ֤וּ סָבִיב֙ לְמִשְׁכַּ֣ן הָֽעֵדֻ֔ת וְלֹא⸨fix:־⸩־־⸨/fix⸩יִֽהְיֶ֣ה קֶ֔צֶף עַל־עֲדַ֖ת בְּנֵ֣י יִשְׂרָאֵ֑ל וְשָֽׁמְרוּ֙ הַֽלְוִיִּ֔ם אֶת־מִשְׁמֶ֖רֶת מִשְׁכַּ֥ן הָֽעֵדֽוּת׃
⸨lang:English⸩⁵⁴ ⸨/lang⸩וַיַּֽעֲשׂ֖וּ בְּנֵ֣י יִשְׂרָאֵ֑ל כְּ֠כֹל אֲשֶׁ֨ר צִוָּ֧ה יְהֹוָ֛ה אֶת־⸨fix:מֹשֶׁ֖ה⸩משֶׁ֖ה⸨/fix⸩ כֵּ֥ן עָשֽׂוּ׃

פ