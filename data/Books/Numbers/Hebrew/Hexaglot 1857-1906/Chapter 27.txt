⸨cen⸩פרשה כז׃

⸨lang:English⸩¹ ⸨/lang⸩וַתִּקְרַבְנָה בְּנֹ֣ות צְלָפְחָ֗ד בֶּן־חֵ֤פֶר בֶּן־גִּלְעָד֙ בֶּן־מָכִ֣יר בֶּן־מְנַשֶּׁ֔ה לְמִשְׁפְּחֹ֖ת מְנַשֶּׁ֣ה בֶן־יֹוסֵ֑ף וְאֵ֙לֶּה֙ שְׁמֹ֣ות בְּנֹתָ֔יו מַחְלָ֣ה נֹעָ֔ה וְחָגְלָ֥ה וּמִלְכָּ֖ה וְתִרְצָֽה׃
⸨lang:English⸩² ⸨/lang⸩וַתַּֽעֲמֹ֜דְנָה לִפְנֵ֣י ⸨fix:מֹשֶׁ֗ה⸩משֶׁ֗ה⸨/fix⸩ וְלִפְנֵי֙ אֶלְעָזָ֣ר הַכֹּהֵ֔ן וְלִפְנֵ֥י הַנְּשִׂיאִ֖ם וְכָל־הָֽעֵדָ֑ה פֶּ֥תַח אֹֽהֶל־מֹועֵ֖ד לֵאמֹֽר׃
⸨lang:English⸩³ ⸨/lang⸩אָבִינוּ֮ מֵ֣ת בַּמִדְבָּר֒ וְה֨וּא לֹֽא־הָיָ֜ה בְּתֹ֣וךְ הָֽעֵדָ֗ה הַנֹּֽועָדִ֛ים עַל־יְהֹוָ֖ה בַּֽעֲדַת־קֹ֑רַח כִּֽי־בְחֶטְאֹ֣ו מֵ֔ת וּבָנִ֖ים לֹא־הָ֥יוּ לֹֽו׃
⸨lang:English⸩⁴ ⸨/lang⸩לָ֣מָּה יִגָּרַ֤ע שֵֽׁם־אָבִ֙ינוּ֙ מִתֹּ֣וךְ מִשְׁפַּחְתֹּ֔ו כִּ֛י אֵ֥ין לֹ֖ו בֵּ֑ן תְּנָה־לָּ֣נוּ אֲחֻזָּ֔ה בְּתֹ֖וךְ אֲחֵ֥י אָבִֽינוּ׃
⸨lang:English⸩⁵ ⸨/lang⸩וַיַּקְרֵ֥ב ⸨fix:מֹשֶׁ֛ה⸩משֶׁ֛ה⸨/fix⸩ אֶת־מִשְׁפָּטָ֖ן֯ לִפְנֵ֥י יְהֹוָֽה׃

פ

⸨lang:English⸩⁶ ⸨/lang⸩וַיֹּ֥אמֶר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩⁷ ⸨/lang⸩כֵּ֗ן בְּנֹ֣ות צְלָפְחָד֮ דֹּֽבְרֹת֒ נָתֹ֨ן תִּתֵּ֤ן לָהֶם֙ אֲחֻזַּ֣ת נַֽחֲלָ֔ה בְּתֹ֖וךְ אֲחֵ֣י אֲבִיהֶ֑ם וְהַֽעֲבַרְתָּ֛ אֶת־נַֽחֲלַ֥ת אֲבִיהֶ֖ן לָהֶֽן׃
⸨lang:English⸩⁸ ⸨/lang⸩וְאֶל־בְּנֵ֥י יִשְׂרָאֵ֖ל תְּדַבֵּ֣ר לֵאמֹ֑ר אִ֣ישׁ כִּֽי־יָמ֗וּת וּבֵן֙ אֵ֣ין לֹ֔ו וְהַֽעֲבַרְתֶּ֥ם אֶת־נַחֲלָתֹ֖ו לְבִתֹּֽו׃
⸨lang:English⸩⁹ ⸨/lang⸩וְאִם־אֵ֥ין לֹ֖ו בַּ֑ת וּנְתַתֶּ֥ם אֶת־נַֽחֲלָתֹ֖ו לְאֶחָֽיו׃
⸨lang:English⸩¹⁰ ⸨/lang⸩וְאִם־אֵ֥ין לֹ֖ו אַחִ֑ים וּנְתַתֶּ֥ם אֶת־נַֽחֲלָתֹ֖ו לַֽאֲחֵ֥י אָבִֽיו׃
⸨lang:English⸩¹¹ ⸨/lang⸩וְאִם־אֵ֣ין אַחִים֮ לְאָבִיו֒ וּנְתַתֶּ֣ם אֶת־נַֽחֲלָתֹ֗ו לִשְׁאֵרֹ֞ו הַקָּרֹ֥ב אֵלָ֛יו מִמִּשְׁפַּחְתֹּ֖ו וְיָרַ֣שׁ אֹתָ֑הּ וְהָ֨יְתָ֜ה לִבְנֵ֤י יִשְׂרָאֵל֙ לְחֻקַּ֣ת מִשְׁפָּ֔ט כַּֽאֲשֶׁ֛ר צִוָּ֥ה יְהֹוָ֖ה אֶת⸨fix:־⸩־־⸨/fix⸩⸨fix:מֹשֶֽׁה⸩משֶֽׁה⸨/fix⸩׃

פ

⸨lang:English⸩¹² ⸨/lang⸩וַיֹּ֤אמֶר יְהֹוָה֙ אֶל־⸨fix:מֹשֶׁ֔ה⸩משֶׁ֔ה⸨/fix⸩ עֲלֵ֛ה אֶל־הַ֥ר הָֽעֲבָרִ֖ים הַזֶּ֑ה וּרְאֵה֙ אֶת־הָאָ֔רֶץ אֲשֶׁ֥ר נָתַ֖תִּי לִבְנֵ֥י יִשְׂרָאֵֽל׃
⸨lang:English⸩¹³ ⸨/lang⸩וְרָאִ֣יתָה אֹתָ֔הּ וְנֶֽאֱסַפְתָּ֥ אֶל־עַמֶּ֖יךָ גַּם־אָ֑תָּה כַּֽאֲשֶׁ֥ר נֶֽאֱסַ֖ף אַֽהֲרֹ֥ן אָחִֽיךָ׃
⸨lang:English⸩¹⁴ ⸨/lang⸩כַּֽאֲשֶׁר֩ מְרִיתֶ֨ם פִּ֜י בְּמִדְבַּר־צִ֗ן בִּמְרִיבַת֙ הָֽעֵדָ֔ה לְהַקְדִּישֵׁ֥נִי בַמַּ֖יִם לְעֵֽינֵיהֶ֑ם הֵ֛ם מֵֽי־מְרִיבַ֥ת קָדֵ֖שׁ מִדְבַּר־צִֽן׃

ס

⸨lang:English⸩¹⁵ ⸨/lang⸩וַיְדַבֵּ֣ר ⸨fix:מֹשֶׁ֔ה⸩משֶׁ֔ה⸨/fix⸩ אֶל־יְהֹוָ֖ה לֵאמֹֽר׃
⸨lang:English⸩¹⁶ ⸨/lang⸩יִפְקֹ֣ד יְהֹוָ֔ה אֱלֹהֵ֥י הָֽרוּחֹ֖ת לְכָל־בָּשָׂ֑ר אִ֖ישׁ עַל־הָֽעֵדָֽה׃
⸨lang:English⸩¹⁷ ⸨/lang⸩אֲשֶׁר־יֵצֵ֣א לִפְנֵיהֶ֗ם וַֽאֲשֶׁ֤ר יָבֹא֙ לִפְנֵיהֶ֔ם וַֽאֲשֶׁ֥ר יֹֽוצִיאֵ֖ם וַֽאֲשֶׁ֣ר יְבִיאֵ֑ם וְלֹ֤א תִֽהְיֶה֙ עֲדַ֣ת יְהֹוָ֗ה כַּצֹ֕אן אֲשֶׁ֥ר אֵֽין־לָהֶ֖ם רֹעֶֽה׃
⸨lang:English⸩¹⁸ ⸨/lang⸩וַיֹּ֨אמֶר ⸨fix:יְהֹוָ֜ה⸩יְהֹוַ֜ה⸨/fix⸩ אֶל־⸨fix:מֹשֶׁ֗ה⸩משֶׁ֗ה⸨/fix⸩ קַח־לְךָ֙ אֶת־יְהֹושֻׁ֣עַ בִּן־נ֔וּן אִ֖ישׁ אֲשֶׁר־ר֣וּחַ בֹּ֑ו וְסָֽמַכְתָּ֥ אֶת־יָֽדְךָ֖ עָלָֽיו׃
⸨lang:English⸩¹⁹ ⸨/lang⸩וְהַֽעֲמַדְתָּ֣ אֹתֹ֗ו לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל־הָֽעֵדָ֑ה וְצִוִּיתָ֥ה אֹתֹ֖ו לְעֵֽינֵיהֶֽם׃
⸨lang:English⸩²⁰ ⸨/lang⸩וְנָֽתַתָּ֥ה מֵהֹֽודְךָ֖ עָלָ֑יו לְמַ֣עַן יִשְׁמְע֗וּ כָּל־עֲדַ֖ת בְּנֵ֥י יִשְׂרָאֵֽל׃
⸨lang:English⸩²¹ ⸨/lang⸩וְלִפְנֵ֨י אֶלְעָזָ֤ר הַכֹּהֵן֙ יַעֲמֹ֔ד וְשָׁ֥אַל לֹ֛ו בְּמִשְׁפַּ֥ט הָֽאוּרִ֖ים לִפְנֵ֣י יְהֹוָ֑ה עַל־פִּ֨יו יֵֽצְא֜וּ וְעַל־פִּ֣יו יָבֹ֗אוּ ה֛וּא וְכָל־בְּנֵֽי־יִשְׂרָאֵ֥ל אִתֹּ֖ו וְכָל־הָֽעֵדָֽה׃
⸨lang:English⸩²² ⸨/lang⸩וַיַּ֣עַשׂ ⸨fix:מֹשֶׁ֔ה⸩משֶׁ֔ה⸨/fix⸩ כַּֽאֲשֶׁ֛ר צִוָּ֥ה יְהֹוָ֖ה אֹתֹ֑ו וַיִּקַּ֣ח אֶת־יְהֹושֻׁ֗עַ וַיַּֽעֲמִדֵ֙הוּ֙ לִפְנֵי֙ אֶלְעָזָ֣ר הַכֹּהֵ֔ן וְלִפְנֵ֖י כָּל־הָֽעֵדָֽה׃
⸨lang:English⸩²³ ⸨/lang⸩וַיִּסְמֹ֧ךְ אֶת־יָדָ֛יו עָלָ֑יו וַיְצַוֵּ֑הוּ כַּֽאֲשֶׁ֛ר דִּבֶּ֥ר יְהֹוָ֖ה בְּיַד־⸨fix:מֹשֶֽׁה⸩משֶֽׁה⸨/fix⸩׃

פ