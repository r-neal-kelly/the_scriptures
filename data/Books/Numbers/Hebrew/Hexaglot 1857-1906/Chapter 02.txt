⸨cen⸩פרשה ב׃

⸨lang:English⸩¹ ⸨/lang⸩וַיְדַבֵּ֣ר יְהֹוָ֔ה אֶל⸨fix:־⸩־־⸨/fix⸩⸨fix:מֹשֶׁ֥ה⸩משֶׁ֥ה⸨/fix⸩ וְאֶל⸨fix:־⸩־־⸨/fix⸩אַֽהֲרֹ֖ן לֵאמֹֽר׃
⸨lang:English⸩² ⸨/lang⸩אִ֣ישׁ עַל־דִּגְלֹ֤ו בְאֹתֹת֙ לְבֵ֣ית אֲבֹתָ֔ם יַֽחֲנ֖וּ בְּנֵ֣י יִשְׂרָאֵ֑ל מִנֶּ֕גֶד סָבִ֥יב לְאֹֽהֶל⸨fix:־⸩־־⸨/fix⸩מֹועֵ֖ד יַֽחֲנֽוּ׃
⸨lang:English⸩³ ⸨/lang⸩וְהַֽחֹנִים֙ קֵ֣דְמָה מִזְרָ֔חָה דֶּ֛גֶל מַֽחֲנֵ֥ה יְהוּדָ֖ה לְצִבְאֹתָ֑ם וְנָשִׂיא֙ לִבְנֵ֣י יְהוּדָ֔ה נַחְשֹׁ֖ון בֶּן־עַמִּֽינָדָֽב׃
⸨lang:English⸩⁴ ⸨/lang⸩וּצְבָאֹ֖ו וּפְקֻֽדֵיהֶ֑ם אַרְבָּעָ֧ה וְשִׁבְעִ֛ים אֶ֖לֶף וְשֵׁ֥שׁ מֵאֹֽות׃
⸨lang:English⸩⁵ ⸨/lang⸩וְהַֽחֹנִ֥ים עָלָ֖יו מַטֵּ֣ה יִשָּׂשכָ֑ר וְנָשִׂיא֙ לִבְנֵ֣י יִשָּׂשכָ֔ר נְתַנְאֵ֖ל בֶּן־צוּעָֽר׃
⸨lang:English⸩⁶ ⸨/lang⸩וּצְבָאֹ֖ו וּפְקֻדָ֑יו אַרְבָּעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֹֽות׃
⸨lang:English⸩⁷ ⸨/lang⸩מַטֵּ֖ה זְבוּלֻ֑ן וְנָשִׂיא֙ לִבְנֵ֣י זְבוּלֻ֔ן אֱלִיאָ֖ב בֶּן־חֵלֹֽן׃
⸨lang:English⸩⁸ ⸨/lang⸩וּצְבָאֹ֖ו וּפְקֻדָ֑יו שִׁבְעָ֧ה וַֽחֲמִשִּׁ֛ים אֶ֖לֶף וְאַרְבַּ֥ע מֵאֹֽות׃
⸨lang:English⸩⁹ ⸨/lang⸩כָּל⸨fix:־⸩־־⸨/fix⸩הַפְּקֻדִ֞ים לְמַֽחֲנֵ֣ה יְהוּדָ֗ה מְאַ֨ת אֶ֜לֶף וּשְׁמֹנִ֥ים אֶ֛לֶף וְשֵֽׁשֶׁת־אֲלָפִ֥ים וְאַרְבַּע־מֵאֹ֖ות לְצִבְאֹתֶ֑ם רִֽאשֹׁנָ֖ה יִסָּֽעוּ׃

ס

⸨lang:English⸩¹⁰ ⸨/lang⸩דֶּ֣גֶל מַֽחֲנֵ֧ה רְאוּבֵ֛ן תֵּימָ֖נָה לְצִבְאֹתָ֑ם וְנָשִׂיא֙ לִבְנֵ֣י רְאוּבֵ֔ן אֱלִיצ֖וּר בֶּן⸨fix:־⸩־־⸨/fix⸩שְׁדֵיאֽוּר׃
⸨lang:English⸩¹¹ ⸨/lang⸩וּצְבָאֹ֖ו וּפְקֻדָ֑יו שִׁשָּׁ֧ה וְאַרְבָּעִ֛ים אֶ֖לֶף וַֽחֲמֵ֥שׁ מֵאֹֽות׃
⸨lang:English⸩¹² ⸨/lang⸩וְהַֽחֹונִ֥ם עָלָ֖יו מַטֵּ֣ה שִׁמְעֹ֑ון וְנָשִׂיא֙ לִבְנֵ֣י שִׁמְעֹ֔ון שְׁלֻֽמִיאֵ֖ל בֶּן⸨fix:־⸩־־־⸨/fix⸩צוּרִ֥ישַׁדָּֽי׃
⸨lang:English⸩¹³ ⸨/lang⸩וּצְבָאֹ֖ו וּפְקֻֽדֵיהֶ֑ם תִּשְׁעָ֧ה וַֽחֲמִשִּׁ֛ים אֶ֖לֶף ⸨fix:וּשְׁלֹ֥שׁ⸩וּשְׁל֥שׁ⸨/fix⸩ מֵאֹֽות׃
⸨lang:English⸩¹⁴ ⸨/lang⸩וּמַטֵּ֖ה גָּ֑ד וְנָשִׂיא֙ לִבְנֵ֣י גָ֔ד אֶלְיָסָ֖ף בֶּן־רְעוּאֵֽל׃
⸨lang:English⸩¹⁵ ⸨/lang⸩וּצְבָאֹ֖ו וּפְקֻֽדֵיהֶ֑ם חֲמִשָּׁ֤ה וְאַרְבָּעִים֙ אֶ֔לֶף וְשֵׁ֥שׁ מֵאֹ֖ות וַֽחֲמִשִּֽׁים׃
⸨lang:English⸩¹⁶ ⸨/lang⸩כָּל־הַפְּקֻדִ֞ים לְמַֽחֲנֵ֣ה רְאוּבֵ֗ן מְאַ֨ת אֶ֜לֶף וְאֶחָ֨ד וַֽחֲמִשִּׁ֥ים אֶ֛לֶף וְאַרְבַּע־מֵאֹ֥ות וַֽחֲמִשִּׁ֖ים לְצִבְאֹתָ֑ם וּשְׁנִיִּ֖ם יִסָּֽעוּ׃

ס

⸨lang:English⸩¹⁷ ⸨/lang⸩וְנָסַ֧ע אֹֽהֶל⸨fix:־⸩־־⸨/fix⸩מֹועֵ֛ד מַֽחֲנֵ֥ה הַֽלְוִיִּ֖ם בְּתֹ֣וךְ הַמַּֽחֲנֹ֑ת כַּֽאֲשֶׁ֤ר יַֽחְנוּ֙ כֵּ֣ן יִסָּ֔עוּ אִ֥ישׁ עַל⸨fix:־⸩־־⸨/fix⸩יָדֹ֖ו לְדִגְלֵיהֶֽם׃

ס

⸨lang:English⸩¹⁸ ⸨/lang⸩דֶּ֣גֶל מַֽחֲנֵ֥ה אֶפְרַ֛יִם לְצִבְאֹתָ֖ם יָ֑מָּה וְנָשִׂיא֙ לִבְנֵ֣י אֶפְרַ֔יִם אֱלִֽישָׁמָ֖ע בֶּן־עַמִּיהֽוּד׃
⸨lang:English⸩¹⁹ ⸨/lang⸩וּצְבָאֹ֖ו וּפְקֻֽדֵיהֶ֑ם אַרְבָּעִ֥ים אֶ֖לֶף וַֽחֲמֵ֥שׁ מֵאֹֽות׃
⸨lang:English⸩²⁰ ⸨/lang⸩וְעָלָ֖יו מַטֵּ֣ה מְנַשֶּׁ֑ה וְנָשִׂיא֙ לִבְנֵ֣י מְנַשֶּׁ֔ה גַּמְלִיאֵ֖ל בֶּן־פְּדָהצֽוּר׃
⸨lang:English⸩²¹ ⸨/lang⸩וּצְבָאֹ֖ו וּפְקֻֽדֵיהֶ֑ם שְׁנַ֧יִם ⸨fix:וּשְׁלֹשִׁ֛ים⸩וּשְׁלשִׁ֛ים⸨/fix⸩ אֶ֖לֶף וּמָאתָֽיִם׃
⸨lang:English⸩²² ⸨/lang⸩וּמַטֵ֖ה בִּנְיָמִ֑ן וְנָשִׂיא֙ לִבְנֵ֣י בִנְיָמִ֔ן אֲבִידָ֖ן בֶּן־גִּדְעֹנִֽי׃
⸨lang:English⸩²³ ⸨/lang⸩וּצְבָאֹ֖ו וּפְקֻֽדֵיהֶ֑ם חֲמִשָּׁ֧ה ⸨fix:וּשְׁלֹשִׁ֛ים⸩וּשְׁלשִׁ֛ים⸨/fix⸩ אֶ֖לֶף וְאַרְבַּ֥ע מֵאֹֽות׃
⸨lang:English⸩²⁴ ⸨/lang⸩כָּל⸨fix:־⸩־־⸨/fix⸩הַפְּקֻדִ֞ים לְמַֽחֲנֵ֣ה אֶפְרַ֗יִם מְאַ֥ת אֶ֛לֶף וּשְׁמֹֽנַת⸨fix:־⸩־־⸨/fix⸩אֲלָפִ֥ים וּמֵאָ֖ה לְצִבְאֹתָ֑ם וּשְׁלִשִׁ֖ים יִסָּֽעוּ׃

ס

⸨lang:English⸩²⁵ ⸨/lang⸩דֶּ֣גֶל מַֽחֲנֵ֥ה דָ֛ן צָפֹ֖נָה לְצִבְאֹתָ֑ם וְנָשִׂיא֙ לִבְנֵ֣י דָ֔ן אֲחִיעֶ֖זֶר בֶּן־עַמִּ֥ישַׁדָּֽי׃
⸨lang:English⸩²⁶ ⸨/lang⸩וּצְבָאֹ֖ו וּפְקֻֽדֵיהֶ֑ם שְׁנַ֧יִם וְשִׁשִּׁ֛ים אֶ֖לֶף וּשְׁבַ֥ע מֵאֹֽות׃
⸨lang:English⸩²⁷ ⸨/lang⸩וְהַֽחֹנִ֥ים עָלָ֖יו מַטֵּ֣ה אָשֵׁ֑ר וְנָשִׂיא֙ לִבְנֵ֣י אָשֵׁ֔ר פַּגְעִיאֵ֖ל בֶּן־עָכְרָֽן׃
⸨lang:English⸩²⁸ ⸨/lang⸩וּצְבָאֹ֖ו וּפְקֻֽדֵיהֶ֑ם אֶחָ֧ד וְאַרְבָּעִ֛ים אֶ֖לֶף וַֽחֲמֵ֥שׁ מֵאֹֽות׃
⸨lang:English⸩²⁹ ⸨/lang⸩וּמַטֵּ֖ה נַפְתָּלִ֑י וְנָשִׂיא֙ לִבְנֵ֣י נַפְתָּלִ֔י אֲחִירַ֖ע בֶּן⸨fix:־⸩־־⸨/fix⸩עֵינָֽן׃
⸨lang:English⸩³⁰ ⸨/lang⸩וּצְבָאֹ֖ו וּפְקֻֽדֵיהֶ֑ם ⸨fix:שְׁלֹשָׁ֧ה⸩שְׁלשָׁ֧ה⸨/fix⸩ וַֽחֲמִשִּׁ֛ים אֶ֖לֶף וְאַרְבַּ֥ע מֵאֹֽות׃
⸨lang:English⸩³¹ ⸨/lang⸩כָּל⸨fix:־⸩־־⸨/fix⸩הַפְּקֻדִים֙ לְמַ֣חֲנֵה דָ֔ן מְאַ֣ת אֶ֗לֶף וְשִׁבְעָ֧ה וַֽחֲמִשִּׁ֛ים אֶ֖לֶף וְשֵׁ֣שׁ מֵאֹ֑ות לָאַֽחֲרֹנָ֥ה יִסְע֖וּ לְדִגְלֵיהֶֽם׃

פ

⸨lang:English⸩³² ⸨/lang⸩אֵ֛לֶּה פְּקוּדֵ֥י בְנֵֽי־יִשְׂרָאֵ֖ל לְבֵ֣ית אֲבֹתָ֑ם כָּל־פְּקוּדֵ֤י הַמַּֽחֲנֹת֙ לְצִבְאֹתָ֔ם שֵֽׁשׁ־מֵאֹ֥ות אֶ֙לֶף֙ ⸨fix:וּשְׁלֹ֣שֶׁת⸩וּשְׁל֣שֶׁת⸨/fix⸩ אֲלָפִ֔ים וַֽחֲמֵ֥שׁ מֵאֹ֖ות וַֽחֲמִשִּֽׁים׃
⸨lang:English⸩³³ ⸨/lang⸩וְהַ֨לְוִיִּ֔ם לֹ֣א הָתְפָּֽקְד֔וּ בְּתֹ֖וךְ בְּנֵ֣י יִשְׂרָאֵ֑ל כַּֽאֲשֶׁ֛ר צִוָּ֥ה יְהֹוָ֖ה אֶת־⸨fix:מֹשֶֽׁה⸩משֶֽׁה⸨/fix⸩׃
⸨lang:English⸩³⁴ ⸨/lang⸩וַיַּֽעֲשׂ֖וּ בְּנֵ֣י יִשְׂרָאֵ֑ל כְּ֠כֹל אֲשֶׁר־צִוָּ֨ה יְהֹוָ֜ה אֶת־⸨fix:מֹשֶׁ֗ה⸩משֶׁ֗ה⸨/fix⸩ כֵּֽן־חָנ֤וּ לְדִגְלֵיהֶם֙ וְכֵ֣ן נָסָ֔עוּ אִ֥ישׁ לְמִשְׁפְּחֹתָ֖יו עַל⸨fix:־⸩־־⸨/fix⸩בֵּ֥ית אֲבֹתָֽיו׃

פ