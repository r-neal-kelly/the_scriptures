⸨cen⸩פרשה י׃

⸨lang:English⸩⸨sup⸩1⸨/sup⸩ ⸨/lang⸩וַיְדַבֵּ֥ר יְהֹוָ֖ה אֶל־⸨fix:מֹשֶׁ֥ה⸩משֶׁ֥ה⸨/fix⸩ לֵּאמֹֽר׃
⸨lang:English⸩⸨sup⸩2⸨/sup⸩ ⸨/lang⸩עֲשֵׂ֣ה לְךָ֗ שְׁתֵּי֙ חֲצֹֽוצְרֹ֣ת כֶּ֔סֶף מִקְשָׁ֖ה תַּֽעֲשֶׂ֣ה אֹתָ֑ם וְהָי֤וּ לְךָ֙ לְמִקְרָ֣א הָֽעֵדָ֔ה וּלְמַסַּ֖ע אֶת־הַמַּֽחֲנֹֽות׃
⸨lang:English⸩⸨sup⸩3⸨/sup⸩ ⸨/lang⸩וְתָֽקְע֖וּ בָּהֵ֑ן וְנֹֽועֲד֤וּ אֵלֶ֙יךָ֙ כָּל־הָ֣עֵדָ֔ה אֶל־פֶּ֖תַח אֹ֥הֶל מֹועֵֽד׃
⸨lang:English⸩⸨sup⸩4⸨/sup⸩ ⸨/lang⸩וְאִם־בְּאַחַ֖ת יִתְקָ֑עוּ וְנֹֽועֲד֤וּ אֵלֶ֙יךָ֙ הַנְּשִׂיאִ֔ים רָאשֵׁ֖י אַלְפֵ֥י יִשְׂרָאֵֽל׃
⸨lang:English⸩⸨sup⸩5⸨/sup⸩ ⸨/lang⸩וּתְקַעְתֶּ֖ם תְּרוּעָ֑ה וְנָֽסְעוּ֙ הַמַּֽחֲנֹ֔ות הַֽחֹנִ֖ים קֵֽדְמָֽה׃
⸨lang:English⸩⸨sup⸩6⸨/sup⸩ ⸨/lang⸩וּתְקַעְתֶּ֤ם תְּרוּעָה֙ שֵׁנִ֔ית וְנָֽסְעוּ֙ הַמַּֽחֲנֹ֔ות הַֽחֹנִ֖ים תֵּימָ֑נָה תְּרוּעָ֥ה יִתְקְע֖וּ לְמַסְעֵיהֶֽם׃
⸨lang:English⸩⸨sup⸩7⸨/sup⸩ ⸨/lang⸩וּבְהַקְהִ֖יל אֶת־הַקָּהָ֑ל תִּתְקְע֖וּ וְלֹ֥א תָרִֽיעוּ׃
⸨lang:English⸩⸨sup⸩8⸨/sup⸩ ⸨/lang⸩וּבְנֵ֤י אַֽהֲרֹן֙ הַכֹּ֣הֲנִ֔ים יִתְקְע֖וּ בַּֽחֲצֹֽצְרֹ֑ות וְהָי֥וּ לָכֶ֛ם לְחֻקַּ֥ת עֹולָ֖ם לְדֹרֹֽתֵיכֶֽם׃
⸨lang:English⸩⸨sup⸩9⸨/sup⸩ ⸨/lang⸩וְכִֽי־תָבֹ֨אוּ מִלְחָמָ֜ה בְּאַרְצְכֶ֗ם עַל־הַצַּ֗ר֙ הַצֹּרֵ֣ר אֶתְכֶ֔ם וַֽהֲרֵֽעֹתֶ֖ם בַּֽחֲצֹֽצְרֹ֑ת וְנִזְכַּרְתֶּ֗ם לִפְנֵי֙ יְהֹוָ֣ה אֱלֹֽהֵיכֶ֔ם וְנֹֽושַׁעְתֶּ֖ם מֵאֹֽיְבֵיכֶֽם׃
⸨lang:English⸩⸨sup⸩10⸨/sup⸩ ⸨/lang⸩וּבְיֹ֨ום שִׂמְחַתְכֶ֣ם וּבְמֹֽועֲדֵיכֶם֮ וּבְרָאשֵׁ֣י חָדְשֵׁכֶם֒ וּתְקַעְתֶּ֣ם בַּֽחֲצֹ֣צְרֹ֗ת עַ֚ל עֹלֹ֣תֵיכֶ֔ם וְעַ֖ל זִבְחֵ֣י שַׁלְמֵיכֶ֑ם וְהָי֨וּ לָכֶ֤ם לְזִכָּרֹון֙ לִפְנֵ֣י אֱלֹֽהֵיכֶ֗ם אֲנִ֖י יְהֹוָ֥ה אֱלֹֽהֵיכֶֽם׃

פ

⸨lang:English⸩⸨sup⸩11⸨/sup⸩ ⸨/lang⸩וַיְהִ֞י בַּשָּׁנָ֧ה הַשֵּׁנִ֛ית בַּחֹ֥דֶשׁ הַשֵּׁנִ֖י בְּעֶשְׂרִ֣ים בַּחֹ֑דֶשׁ נַֽעֲלָה֙ הֶֽעָנָ֗ן מֵעַ֖ל מִשְׁכַּ֥ן הָֽעֵדֻֽת׃
⸨lang:English⸩⸨sup⸩12⸨/sup⸩ ⸨/lang⸩וַיִּסְע֧וּ בְנֵֽי־יִשְׂרָאֵ֛ל לְמַסְעֵיהֶ֖ם מִמִּדְבַּ֣ר סִינָ֑י וַיִּשְׁכֹּ֥ן הֶֽעָנָ֖ן בְּמִדְבַּ֥ר פָּארָֽן׃
⸨lang:English⸩⸨sup⸩13⸨/sup⸩ ⸨/lang⸩וַיִּסְע֖וּ בָּרִֽאשֹׁנָ֑ה עַל־פִּ֥י יְהֹוָ֖ה בְּיַד־⸨fix:מֹשֶֽׁה⸩משֶֽׁה⸨/fix⸩׃
⸨lang:English⸩⸨sup⸩14⸨/sup⸩ ⸨/lang⸩וַיִּסַּ֞ע דֶּ֣גֶל מַֽחֲנֵ֧ה בְנֵֽי־יְהוּדָ֛ה בָּרִֽאשֹׁנָ֖ה לְצִבְאֹתָ֑ם וְעַ֨ל־צְבָאֹ֔ו נַחְשֹׁ֖ון בֶּן־עַמִּֽינָדָֽב׃
⸨lang:English⸩⸨sup⸩15⸨/sup⸩ ⸨/lang⸩וְעַ֨ל־צְבָ֔א מַטֵּ֖ה בְּנֵ֣י יִשָּׂשכָ֑ר נְתַנְאֵ֖ל בֶּן־צוּעָֽר׃
⸨lang:English⸩⸨sup⸩16⸨/sup⸩ ⸨/lang⸩וְעַ֨ל־צְבָ֔א מַטֵּ֖ה בְּנֵ֣י זְבוּלֻ֑ן אֱלִיאָ֖ב בֶּן־חֵלֹֽן׃
⸨lang:English⸩⸨sup⸩17⸨/sup⸩ ⸨/lang⸩וְהוּרַ֖ד הַמִּשְׁכָּ֑ן וְנָֽסְע֤וּ בְנֵי־גֵֽרְשֹׁון֙ וּבְנֵ֣י מְרָרִ֔י נֹֽשְׂאֵ֖י הַמִּשְׁכָּֽן׃
⸨lang:English⸩⸨sup⸩18⸨/sup⸩ ⸨/lang⸩וְנָסַ֗ע דֶּ֛גֶל מַֽחֲנֵ֥ה רְאוּבֵ֖ן לְצִבְאֹתָ֑ם וְעַ֨ל־צְבָאֹ֔ו אֱלִיצ֖וּר בֶּן־שְׁדֵיאֽוּר׃
⸨lang:English⸩⸨sup⸩19⸨/sup⸩ ⸨/lang⸩וְעַ֨ל־צְבָ֔א מַטֵּ֖ה בְּנֵ֣י שִׁמְעֹ֑ון שְׁלֻֽמִיאֵ֖ל בֶּן־צוּרִ֥ישַׁדָּֽי׃
⸨lang:English⸩⸨sup⸩20⸨/sup⸩ ⸨/lang⸩וְעַל־צְבָ֖א מַטֵּ֣ה בְנֵי־גָ֑ד אֶלְיָסָ֖ף בֶּן־דְּעוּאֵֽל׃
⸨lang:English⸩⸨sup⸩21⸨/sup⸩ ⸨/lang⸩וְנָֽסְעוּ֙ הַקְּהָתִ֔ים נֹֽשְׂאֵ֖י הַמִּקְדָּ֑שׁ וְהֵקִ֥ימוּ אֶת־הַמִּשְׁכָּ֖ן עַד־בֹּאָֽם׃
⸨lang:English⸩⸨sup⸩22⸨/sup⸩ ⸨/lang⸩וְנָסַ֗ע דֶּ֛גֶל מַֽחֲנֵ֥ה בְנֵֽי־אֶפְרַ֖יִם לְצִבְאֹתָ֑ם וְעַ֨ל־צְבָאֹ֔ו אֱלִֽישָׁמָ֖ע בֶּן־עַמִּיהֽוּד׃
⸨lang:English⸩⸨sup⸩23⸨/sup⸩ ⸨/lang⸩וְעַ֨ל־צְבָ֔א מַטֵּ֖ה בְּנֵ֣י מְנַשֶּׁ֑ה גַּמְלִיאֵ֖ל בֶּן־פְּדָהצֽוּר׃
⸨lang:English⸩⸨sup⸩24⸨/sup⸩ ⸨/lang⸩וְעַ֨ל־צְבָ֔א מַטֵּ֖ה בְּנֵ֣י בִנְיָמִ֑ן אֲבִידָ֖ן בֶּן־גִּדְעֹונִֽי׃
⸨lang:English⸩⸨sup⸩25⸨/sup⸩ ⸨/lang⸩וְנָסַ֗ע דֶּ֚גֶל מַֽחֲנֵ֣ה בְנֵי־דָ֔ן מְאַסֵּ֥ף ⸨fix:לְכָל⸩לְכל⸨/fix⸩־הַמַּֽחֲנֹ֖ת לְצִבְאֹתָ֑ם וְעַ֨ל־צְבָאֹ֔ו אֲחִיעֶ֖זֶר בֶּן־עַמִּ֥ישַׁדָּֽי׃
⸨lang:English⸩⸨sup⸩26⸨/sup⸩ ⸨/lang⸩וְעַ֨ל־צְבָ֔א מַטֵּ֖ה בְּנֵ֣י אָשֵׁ֑ר פַּגְעִיאֵ֖ל בֶּן־עָכְרָֽן׃
⸨lang:English⸩⸨sup⸩27⸨/sup⸩ ⸨/lang⸩וְעַ֨ל־צְבָ֔א מַטֵּ֖ה בְּנֵ֣י נַפְתָּלִ֑י אֲחִירַ֖ע בֶּן־עֵינָֽן׃
⸨lang:English⸩⸨sup⸩28⸨/sup⸩ ⸨/lang⸩אֵ֛לֶּה מַסְעֵ֥י בְנֵֽי־יִשְׂרָאֵ֖ל לְצִבְאֹתָ֑ם וַיִּסָּֽעוּ׃

ס

⸨lang:English⸩⸨sup⸩29⸨/sup⸩ ⸨/lang⸩וַיֹּ֣אמֶר ⸨fix:מֹשֶׁ֗ה⸩משֶׁ֗ה⸨/fix⸩ לְ֠חֹבָב בֶּן־רְעוּאֵ֣ל הַמִּדְיָנִי֮ חֹתֵ֣ן ⸨fix:מֹשֶׁה֒⸩משֶׁה֒⸨/fix⸩ נֹֽסְעִ֣ים ׀ אֲנַ֗חְנוּ אֶל־הַמָּקֹום֙ אֲשֶׁ֣ר אָמַ֣ר יְהֹוָ֔ה אֹתֹ֖ו אֶתֵּ֣ן לָכֶ֑ם לְכָ֤ה אִתָּ֙נוּ֙ וְהֵטַ֣בְנוּ לָ֔ךְ כִּֽי־יְהֹוָ֥ה דִּבֶּר־טֹ֖וב עַל־יִשְׂרָאֵֽל׃
⸨lang:English⸩⸨sup⸩30⸨/sup⸩ ⸨/lang⸩וַיֹּ֥אמֶר אֵלָ֖יו לֹ֣א אֵלֵ֑ךְ כִּ֧י אִם־אֶל־אַרְצִ֛י וְאֶל־מֹֽולַדְתִּ֖י אֵלֵֽךְ׃
⸨lang:English⸩⸨sup⸩31⸨/sup⸩ ⸨/lang⸩וַיֹּ֕אמֶר אַל־נָ֖א תַּֽעֲזֹ֣ב אֹתָ֑נוּ כִּ֣י ׀ עַל־כֵּ֣ן יָדַ֗עְתָּ חֲנֹתֵ֙נוּ֙ בַּמִּדְבָּ֔ר וְהָיִ֥יתָ לָּ֖נוּ לְעֵינָֽיִם׃
⸨lang:English⸩⸨sup⸩32⸨/sup⸩ ⸨/lang⸩וְהָיָ֖ה כִּֽי־תֵלֵ֣ךְ עִמָּ֑נוּ וְהָיָ֣ה ׀ הַטֹּ֣וב הַה֗וּא אֲשֶׁ֨ר יֵיטִ֧יב יְהֹוָ֛ה עִמָּ֖נוּ וְהֵטַ֥בְנוּ לָֽךְ׃
⸨lang:English⸩⸨sup⸩33⸨/sup⸩ ⸨/lang⸩וַיִּסְעוּ֙ מֵהַ֣ר יְהֹוָ֔ה דֶּ֖רֶךְ ⸨fix:שְׁלֹ֣שֶׁת⸩שְׁל֣שֶׁת⸨/fix⸩ יָמִ֑ים וַֽאֲרֹ֨ון בְּרִֽית־יְהֹוָ֜ה נֹסֵ֣עַ לִפְנֵיהֶ֗ם דֶּ֚רֶךְ ⸨fix:שְׁלֹ֣שֶׁת⸩שְׁל֣שֶׁת⸨/fix⸩ יָמִ֔ים לָת֥וּר לָהֶ֖ם מְנוּחָֽה׃
⸨lang:English⸩⸨sup⸩34⸨/sup⸩ ⸨/lang⸩וַֽעֲנַ֧ן יְהֹוָ֛ה עֲלֵיהֶ֖ם יֹומָ֑ם בְּנָסְעָ֖ם מִן־הַמַּֽחֲנֶֽה׃

׆ ס

⸨lang:English⸩⸨sup⸩35⸨/sup⸩ ⸨/lang⸩וַֽיְהִ֛י בִּנְסֹ֥עַ הָֽאָרֹ֖ן וַיֹּ֣אמֶר ⸨fix:מֹשֶׁ֑ה⸩משֶׁ֑ה⸨/fix⸩ קוּמָ֣ה ׀ יְהֹוָ֗ה וְיָפֻ֙צוּ֙ אֹֽיְבֶ֔יךָ וְיָנֻ֥סוּ מְשַׂנְאֶ֖יךָ מִפָּנֶֽיךָ׃
⸨lang:English⸩⸨sup⸩36⸨/sup⸩ ⸨/lang⸩וּבְנֻחֹ֖ה֯ יֹאמַ֑ר שׁוּבָ֣ה יְהֹוָ֔ה רִֽבֲבֹ֖ות אַלְפֵ֥י יִשְׂרָאֵֽל׃

׆ פ