⸨cen⸩ΚΕΦ⸼ ιγʹ⸼

⸨lang:English⸩1 ⸨/lang⸩⸨sc⸩Και⸨/sc⸩ ἐλάλησε Κύριος πρὸς Μωυσῆν λέγων
⸨lang:English⸩2 ⸨/lang⸩Ἀπόστειλον σεαυτῷ ἄνδρας καὶ κατασκεψάσθωσαν τὴν γῆν τῶν Χαναναίων, ἣν ἐγὼ δίδωμι τοῖς υἱοῖς Ἰσραὴλ εἰς κατάσχεσιν· ἄνδρα ἕνα κατὰ φυλὴν κατὰ δήμους πατριῶν αὐτῶν ἀποστελεῖς αὐτούς, πάντα ἀρχηγὸν ἐξ αὐτῶν.
⸨lang:English⸩3 ⸨/lang⸩Καὶ ἐξαπέστειλεν αὐτοὺς Μωυσῆς ἐκ τῆς ἐρήμου Φαρὰν διὰ φωνῆς Κυρίου· πάντες ἄνδρες ἀρχηγοὶ υἱῶν Ἰσραὴλ οὗτοι.
⸨lang:English⸩4 ⸨/lang⸩Καὶ ταῦτα τὰ ὀνόματα αὐτῶν· τῆς φυλῆς Ῥουβήν, Σαμουὴλ υἱὸς Ζαχούρ·
⸨lang:English⸩5 ⸨/lang⸩Τῆς φυλῆς Συμεών, Σαφὰτ, υἱὸς Σουρί·
⸨lang:English⸩6 ⸨/lang⸩Τῆς φυλῆς Ἰούδα, Χάλεβ υἱὸς Ἰεφοννῆ·
⸨lang:English⸩7 ⸨/lang⸩Τῆς φυλῆς Ἰσσάχαρ, Ιλαὰλ υἱὸς Ἰωσήφ·
⸨lang:English⸩8 ⸨/lang⸩Τῆς φυλῆς Ἐφραΐμ, Αὐσὴ υἱὸς Ναυή·
⸨lang:English⸩9 ⸨/lang⸩Τῆς φυλῆς Βενιαμίν, Φαλτὶ υἱὸς Ῥαφοῦ·
⸨lang:English⸩10 ⸨/lang⸩Τῆς φυλῆς Ζαβουλών, Γουδιὴλ υἱὸς Σουδί·
⸨lang:English⸩11 ⸨/lang⸩Τῆς φυλῆς Ἰωσὴφ τῶν υἱῶν Μανασσῆ, Γαδδὶ υἱὸς Σουσί·
⸨lang:English⸩12 ⸨/lang⸩Τῆς φυλῆς Δάν, Ἀμιὴλ υἱὸς Γαμαλί·
⸨lang:English⸩13 ⸨/lang⸩Τῆς φυλῆς Ἀσήρ, Σαθοὺρ υἱὸς Μιχαήλ·
⸨lang:English⸩14 ⸨/lang⸩Τῆς φυλῆς Νεφθαλί, Ναβὶ υἱὸς Σαβί·
⸨lang:English⸩15 ⸨/lang⸩Τῆς φυλῆς Γάδ, Γουδιὴλ υἱὸς Μακχί.
⸨lang:English⸩16 ⸨/lang⸩Ταῦτα τὰ ὀνόματα τῶν ἀνδρῶν οὕς ἀπέστειλε Μωυσῆς κατασκέψασθαι τὴν γῆν· καὶ ἐπωνόμασε Μωυσῆς τὸν Αὐσὴ υἱὸν Ναυὴ Ἰησοῦν.
⸨lang:English⸩17 ⸨/lang⸩Καὶ ἀπέστειλεν αὐτοὺς Μωυσῆς κατασκέψασθαι τὴν γῆν Χαναὰν καὶ εἶπε πρὸς αὐτούς Ἀνάβητε ταύτῃ τῇ ἐρήμῳ καὶ ἀναβήσεσθε εἰς τὸ ὄρος,
⸨lang:English⸩18 ⸨/lang⸩Καὶ ὄψεσθε τὴν γῆν τίς ἐστι, καὶ τὸν λαὸν τὸν ἐγκαθήμενον ἐπ᾽ αὐτῆς εἰ ἰσχυρός ἐστιν ἢ ἀσθενής, ἢ ὀλίγοι εἰσὶν ἢ πολλοί·
⸨lang:English⸩19 ⸨/lang⸩Καὶ τίς ἡ γῆ εἰς ἣν οὗτοι ἐγκάθηνται ἐπ᾽ αὐτῆς, ἢ καλή ἐστιν ἢ πονηρά· καὶ τίνες αἱ πόλεις ἃς οὗτοι κατοικοῦσιν ἐν αὐταῖς, εἰ ἐν τειχήρεσιν ἢ ἐν ἀτειχίστοις·
⸨lang:English⸩20 ⸨/lang⸩Καὶ τίς ἡ γῆ, ἢ πίων ἢ παρειμένη, εἰ ἔστιν ἐν αὐτῇ δένδρα ἢ οὔ· καὶ προσκαρτερήσαντες λήψεσθε ἀπὸ τῶν καρπῶν τῆς γῆς. Καὶ αἱ ἡμέραι ἡμέραι ἔαρος, πρόδρομοι σταφυλῆς.
⸨lang:English⸩21 ⸨/lang⸩Καὶ ἀναβάντες κατεσκέψαντο τὴν γῆν ἀπὸ τῆς ἐρήμου Σὶν ἕως Ῥοόβ, εἰσπορευομένων Αἰμάθ.
⸨lang:English⸩22 ⸨/lang⸩Καὶ ἀνέβησαν κατὰ τὴν ἔρημον καὶ ἀπῆλθον ἕως Χεβρών, καὶ ἐκεῖ Ἀχιμὰν καὶ Σεσσὶ καὶ Θελαμί, γενεαὶ Ἐνάχ· καὶ Χεβρὼν ἑπτὰ ἔτεσιν ᾠκοδομήθη πρὸ τοῦ Τανὶν Αἰγύπτου.
⸨lang:English⸩23 ⸨/lang⸩Καὶ ἤλθοσαν ἕως φάραγγος Βότρυος, καὶ κατεσκέψαντο αὐτήν· καὶ ἔκοψαν ἐκεῖθεν κλῆμα καὶ βότρυν σταφυλῆς ἕνα ἐπ᾽ αὐτοῦ, καὶ ἦραν αὐτὸν ἐπ᾽ ἀναφορεῦσι, καὶ ἀπὸ τῶν ῥοῶν καὶ ἀπὸ τῶν συκῶν.
⸨lang:English⸩24 ⸨/lang⸩Καὶ τὸν τόπον ἐκεῖνον ἐπωνόμασαν Φάραγξ Βότρυος διὰ τὸν βότρυν ὃν ἔκοψαν ἐκεῖθεν οἱ υἱοὶ ⸨fix:Ἰσραήλ⸩Ισραήλ⸨/fix⸩.
⸨lang:English⸩25 ⸨/lang⸩Καὶ ἀπέστρεψαν ἐκεῖθεν κατασκεψάμενοι τὴν γῆν μετὰ τεσσαράκοντα ἡμέρας.
⸨lang:English⸩26 ⸨/lang⸩Καὶ πορευθέντες ἦλθον πρὸς Μωυσῆν καὶ Ἀαρὼν καὶ πρὸς πᾶσαν συναγωγὴν υἱῶν Ἰσραὴλ εἰς τὴν ἔρημον Φαρὰν Κάδης, καὶ ἀπεκρίθησαν αὐτοῖς ῥῆμα καὶ πάσῃ συναγωγῇ, καὶ ἔδειξαν τὸν καρπὸν τῆς γῆς·
⸨lang:English⸩27 ⸨/lang⸩Καὶ διηγήσαντο αὐτῷ καὶ εἶπαν Ἤλθαμεν εἰς τὴν γῆν εἰς ἣν ἀπέστειλας ἡμᾶς, γῆν ῥέουσαν γάλα καὶ μέλι, καὶ οὗτος ὁ καρπὸς αὐτῆς·
⸨lang:English⸩28 ⸨/lang⸩Ἀλλ᾽ ἢ ὅτι θρασὺ τὸ ἔθνος τὸ κατοικοῦν ἐπ᾽ αὐτῆς, καὶ πόλεις ὀχυραὶ τετειχισμέναι μεγάλαι σφόδρα, καὶ τὴν γενεὰν Ἐνὰχ ἑωράκαμεν ἐκεῖ·
⸨lang:English⸩29 ⸨/lang⸩Καὶ Ἀμαλὴκ κατοικεῖ ἐν τῇ γῇ τῇ πρὸς νότον, καὶ ὁ Χετταῖος καὶ ὁ Εὐαῖος καὶ ὁ Ἰεβουσαῖος καὶ ὁ Ἀμοῤῥαῖος κατοικεῖ ἐν τῇ ὀρεινῇ, καὶ ὁ Χαναναῖος κατοικεῖ παρὰ θάλασσαν καὶ παρὰ τὸν Ἰορδάνην ποταμόν.
⸨lang:English⸩30 ⸨/lang⸩Καὶ κατεσιώπησε Χάλεβ τὸν λαὸν πρὸς Μωυσῆν καὶ εἶπεν αὐτῷ Οὐχί ἀλλὰ ἀναβάντες ἀναβησόμεθα καὶ κατακληρονομήσομεν αὐτήν, ὅτι δυνατοὶ δυνησόμεθα πρὸς αὐτούς.
⸨lang:English⸩31 ⸨/lang⸩Καὶ οἱ ἄνθρωποι οἱ συναναβάντες μετ᾽ αὐτοῦ εἶπαν Οὐκ ἀναβαίνομεν, ὅτι οὐ μὴ δυνώμεθα ἀναβῆναι πρὸς τὸ ἔθνος, ὅτι ἰσχυρότερον ἡμῶν ἐστὶ μᾶλλον.
⸨lang:English⸩32 ⸨/lang⸩Καὶ ἐξήνεγκαν ἔκστασιν τῆς γῆς ἣν κατεσκέψαντο αὐτὴν πρὸς τοὺς υἱοὺς Ἰσραὴλ λέγοντες Τὴν γῆν ἣν παρήλθομεν αὐτὴν κατασκέψασθαι, γῆ κατέσθουσα τοὺς κατοικοῦντας ἐπ᾽ αὐτῆς ἐστί, καὶ πᾶς ὁ λαὸς ὃν ἐωράκαμεν ἐν αὐτᾖ ἄνδρες ὑπερμήκεις·
⸨lang:English⸩33 ⸨/lang⸩Καὶ ἐκεῖ ἑωράκαμεν τοὺς γίγαντας, καὶ ἦμεν ἐνώπιον αὐτῶν ὡσεὶ ἀκρίδες· ἀλλὰ καὶ οὕτως ἦμεν ἐνώπιον αὐτῶν.